nû en|darf mir nieman wizzen , ob ich in iemer gerne sehe . des wile ich mich vliezen . waz dâr|umbe , ob ich des von zorne jæhe , daz mir sî ieman alse liep ? ich lâze in durch ire nîden niet ; si verliesent alle ire arbeit , er kan mir niemer werden leit . mir gestuont mîn gemüete nie sô hôhe von schulde , sît ich in rehter güete hân alsô wole gedienet ire hulde . ich vürhte niht ir aller drouwe , sît si wile , daz ich sî vrô . wan diu güete ist vröuweden rîche , des wile ich iemer vröuwen mich .