vliuch , vliuch , trûr|in , von uns verre ûz dem lande balde . hôher muot , dîn rehter hêrre , der kumet mit gewelte . junge und alte hebet unhôhe swar dû kêrest , sît dû nieman êrest . hôher muot der bringet êre uns von wîbes güete . er|ist gar aller tugende lêre : got in uns behüetete . hôchgemüete lêret vrouwen dienen schône nâch ire süezem lône . wile ein vrouwe schoene belîben gerne stæticlîchen , diu sol sich mit güete rîben , stât vaste understrîchen . iren rîchen muoz si von den varwen iemer : sie verderbent niemer . wîp und vrouwen in einer wæte sol man gerne schouwen . swâ ein vrouwe unwîplîche tete , wer mohte der getrûwen ? werden vrouwen stât wole daz si guotlîche güeten unde ire êren hüeten . guoten wîben wile ich iemer dienen sunder wenken . von dem muote kume ich niemer . wie mohte ich gedenken sîn ze krenkenne , sît an in stât al mîn êre , unde an nieman mêre . mîn lîp muoz von einem wîbe hôher vröuweden rîchen . ire vile reinem süezen lîbe kan ich niht gelîchen : endelîchen si ist diu bezziste in mînem muote , und vür wâr diu guote . in des herzen grunde schoene blüejet mir hôchgemüete : daz gît mir ire lîp ze lône mit ire süezen güete , got behüetete mir ire lîp , ire schoene , ire êre . si ist mîn vröuweden lære .