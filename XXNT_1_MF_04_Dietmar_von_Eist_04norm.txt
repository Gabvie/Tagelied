ez stuont ein vrouwe aleine und warte über heide unde warte ire liebes , sô gesach si valken vliegen . sô wole dir , valke , daz dû bist ! dû vliugest , swar dir liep ist , dû erkiusest dir in dem walde einen boum , der dir gevalle . alsô hân ouch ich getân : ich erkôs mir selbe einen man , den erwelten mîniu ougen . daz nîdent schoene vrouwen . ouwê , wannen lâzent si mir mîn liep ? joch en|gerte ich ir decheines trûtes niet !