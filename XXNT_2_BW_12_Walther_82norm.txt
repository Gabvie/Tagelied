müeste ich noch geleben , daz ich die rôsen mit der minniclîchen solte lesen , sô wolte ich mich sô mit ir erkoesen , daz wir iemer vriunde muosten wesen . würde mir ein kus noch ze einer stunde von ire rôten munde , sô wære ich an vröuweden wole genesen . waz sol lieplîche sprechen , waz sol singen , waz sol wîbes schoene , waz sol guot , sît man nieman sihet nâch vröuweden ringen , sît man übel âne vorhte tuot , sît man triuwe , milte , zuht und êre wile verpflegen sô sêre , sô verzaget an vröuweden maniges muot .