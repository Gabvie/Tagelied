nieman kan mit gerten kindes zuht beherten . den man ze|êren bringen mac , dem ist ein wort als ein slac . dem ist ein wort als ein slac , den man ze|êren bringen mac . kindes zuht beherten nieman kan mit gerten . hüetent iuwer zungen , daz zimet wole den jungen . stôz den rigel vür die türe , lâ dechein boese wort dâr vüre . lâ dechein boese wort dâr vüre , stôz den rigel vür die türe . daz zimet wole den jungen : hüetent iuwer zungen ! hüetent iuwere ougen offenbâr und tougen , lâzent si guote site spehen und die boesen übersehen . und die boesen übersehen lâzent si guote site spehen , offenbâr und tougen hüetent iuwere ougen ! hüetent iuwere ôren oder ir sint tôren . lâzent ir boesiu wort dâr in , daz geunêret iu den sin . daz gunneret iu den sin , lâzent ir boesiu wort dâr in , oder ir sint tôren , hüetent iuwere ôren ! hüetent wole der drîer leide alze vrîer . zungen , ougen , ôren sint dicke schalchaft , ze|êren blint . dicke schalkhafte , ze|êren blint zungen , ougen , ôren sint , leider alze vrîer hüetent wole der drîer ! nieman rîtær wesen mac drîzic jâr und einen tac , im gebreste muotes , lîbes oder guotes . lîbes oder guotes , im gebrestmuotes , drîzic jâr und einen tac nieman rîtær wesen mac .