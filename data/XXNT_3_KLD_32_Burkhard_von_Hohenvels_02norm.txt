nâch des aren site ire êre hoehe sweimet unde ire muot . schande wenket von ire sêre , sam vore valken lerke tuot . swer ire gruoz nimet , der|ist vore schanden banden vrî , si ist sælden wer . der wilde visch in dem bere nie genam sô manigen wanc als mîn herze in jâmers lêre nâch ir ; daz ist mîn vröuwede kranc . wan mîn vrîheit sich vür eigen neigen der vile lieben kan . swie der ûfe sî gar wilde , doch sô væhet in sîn schîn , sô er im spiegel sihet sîn bilede . sus nimet mir diu vrouwe mîn sîn liep herze muot und ougen tougen , daz ist mîn ungewin . einen vürsten hânt die bin , swar der vert , si volgent nâch , mînen gedenken den vrîen ist sus nâch der lieben gâhe . ir vile vröuwedenvrühtic lachen machen kan wole vröuwe mir . der einhürne in megede schôze gît durch kiusche sînen lîp . dem wile ich mich wole genôzen , sît ein reine sælic wîp mich verderbet : an den triuwen , riuwen mac si der gerich .