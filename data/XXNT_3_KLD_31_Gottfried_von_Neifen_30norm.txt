rîfe und âne|hanc die heide hât betwungen , daz ire liehter schîn nâch jâmer ist gestalt , und der vogel sanc , die wole mit vröuweden sungen , die sint nû geswinen . dâr zuo klage ich den walt : der ist unbekleit . dannoch kan si wegen mir herter herzeleit diu daz wazzer in krüegen von dem brunnen treit : nâch der stete mîn gedanc . ich brach ir den kruoc , dô sie gienc von dem brunnen . ich wart vröuwedenrîche dô ich die lieben sach . dô si daz vertruoc , was sorge mir zerrunnen . harte minniclîche diu liebe dô gesprach ich hân arbeit : daz ist von iuwern schulden . mîn vrouwe tuot mir leit , daz muoz ich allez dulten , diu mich gestern vünf|stunt durch iuwern willen sluoc . nû tuo den willen mîn , sô hilfe ich dir ûz noeten : und var sament mir hinne ; sô bist dû âne zorn . des en|mac niht sîn : êr lieze ich mich ertoeten . mîner vrouwen minne wær iemer mêr verloren , einen schillinc sol sie mir unde ein hemede , daz weiz ich vile wole . daz wær mir allez vremede . sô mir daz nû wirdet , sô tuon ich iu helfe schîn .