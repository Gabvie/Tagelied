wâ nû zarte blicke , senfter gruoz , der mich muoz vröuwen unde in liebem stricke mit gewalt manicvalt trûwen ? ahte ich gar ze ringe trûren , lache ich , singe , doch ein wîp mînen lîp twinge ? dâ|ist sô gar ein vrouwe , reiner zuht , süezer vruht bâre unde in solicher schouwe vröuweden sîn : nû wole hin swære ! ich sach unbetwungen rot durch wîze gedrungen . lachelich des muoz ich jungen . swer wile sorge krenken , der sol hân lieben wân gerne . mir hât liep gedenken daz herze hin sunder sîn virne ; daz hât vröuwede âne ende : hier ist der lîp ellende . merket , wie sus kan si pfenden .