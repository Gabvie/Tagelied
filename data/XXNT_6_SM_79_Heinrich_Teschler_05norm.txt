wâfen , minne , wie hâst dû mir souget ! solichen ruof und klage ich næjete von dir hân , wan dû wîstest mich an senentez ungemach unde riete , des ist lanc , mir an ein wîp , daz ich dar ergap daz herze und alle den lîp . wê , waz ich dô trôstes mich ze dir versach ! dar dienete ich sît , daz ich mîn stæte nie zerbrach . ô|wê leider , daz hât mich vervangen niht , wan_daz man mich trûric und verdorben sihet , dâ von daz mir helfe nie von dir beschach . nû trahte , minne , ob ich von dir durch nôt niht klage : wâ ist mîn vröuwede hin und mîne bezzisten tage ? daz ist âne allen danc von dînen schulden vür . got weiz wole , daz ich mich niht versinnen kan , sît_daz ich mînes liebes minne allrêrest began , daz ich daz mit keinen sachen ie verlur . daz ich gegen stæter minne sô werdent unliebe spür! minne , woltest dû mir noch ze staten komen , swie grôzen schaden ich dîner sinne habe genomen , wie gerne ich ûf bezzerunge daz verküre ! vrouwe minne , ich wile dir noch getrûwen baz : hilf durch dîne güete mir erwerben daz , daz mich diu liebe ire minne in solicher mâze wær , daz ich ir liep eht innerthalben des ( ) herzen sî , und si wîlent tüge vriuntlîche grüezen bî , und ich ire lîbes minne ûf ire genâde entber . si müeze mich vergên , ob ich ir anders ger ! liep vore allem lîbe , sælic vrouwe mîn , durch dîne tugent sô tuo mir soliche minne schîn : der bin ich dîn , swie dû mir sîst , ze vollem wer .