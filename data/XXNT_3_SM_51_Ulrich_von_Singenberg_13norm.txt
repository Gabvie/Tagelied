von vröuweden vröuwet mîn herze sich , swenne ich die vröuwedenrîchen sihe . iedoch dâr|under twinget mich ein leit , des ich durch nôt verjihe : ist si schoene und ist si guot , deste wirs tuot mir versagen : wær|ez alt arm und ungemuot , sô mohte ich si wole verklagen . mir ist daz ofte vore gesaget , daz ich ir gerne dienen wile . verdulte mir ein süeze maget , daz ich ir teilte vore ein spil , widerspræche si danne den teil niht , sô solte|er stæte sîn . niemer wirde ich doch ire schimpfes geil , diu sô hât geschimpfet mîn !