minne , ir habet mich sô beswæret daz ich âne vröuwede bin . swenne ir mir genædic wæret , sô hæte ich ze vröuweden sîn . ouch sî iu daz vore gesaget : swenne ir an dem vriunde missetuot , daz der vremede an iu verzaget . minne , volget mîner lêre , tuot an iuwern vriunden baz : er ist iemer sunder êre , dem die sîne sint gehaz . swie vile gar ich iuwer sî , ich wirde iu des willen wole ein gast , dâ enstê genâde bî .