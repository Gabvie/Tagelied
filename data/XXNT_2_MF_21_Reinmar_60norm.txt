wole mich lieber mære ! daz ich hân vernomen , daz ist , der winter swære wolle ze ende komen . vile kûme ich des erbeiten mac , sît ich vröuwede niht en|pflac , sît der kalte rîfe lac . mich en|hazzet nieman , ob ich bin gemeit . weiz got , tuot ez ieman , daz ist unsælicheit , wande ich schaden niht en|kan . swes ot si mir wole gan , waz wile des ein ander man ? solte ich mîne liebe bergen unde heln , sô müeste ich ze diebe werden unde steln . sinniclîche ich daz bewar . mîn gewerbe ist anderswâr , ich gê dannen oder dar . sô si mit dem balle trîbet kindes spot , daz si iht sêre valle , daz verbiete got . megede , lât iuwer dringen sîn , stôzet ir mîn vrouwelîn , sô ist der schade halber mîn .