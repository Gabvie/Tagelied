sumerzît , ich vröuwe mich dîn , daz ich mac beschouwen eine süeze selderîn , mînes herzen vrouwen . eine dierne , diu nâch krûte gât , die hân ich ze einem trûte mir erkoren : ich bin ir ze dieneste erboren . wart umbe dich ! swer verholene minne , der hüete sich . si was mir den winter lanc vore versperret leider . nû nimet si ûf die heide irgang, in des meien kleider . dâ si bluomen ze einem kranze brichet , den si zuo dem tanze tragen wile : dâ gekoese ich mit ir vile . warte umbe dich ! swer verholene minne , der hüete sich . ich vröuwe mich der lieben stunt , sô si gât ze|dem garten und ire rôserôter munt mich erheizet warten . sô wirdet hôhe mir ze muote , wan si ist ûz ire muoter huote danne wole , vore der ich mich hüeten sol . warte umbe dich ! swer verholene minne , der hüete sich . sît_daz ich mich hüeten sol vore ire muoter lâge , herzeliebe dû tuo sô wole , balde ez mit mir wage ! brich den druz und al die huote , wan mir ist des wole ze muote , und sol ich leben , dir sî lîp und guot gegeben . warte umbe dich ! swer verholene minne , der hüete sich . Steimar , hoehe dînen muot : wirdet mir diu vile hêre , si ist sô hövisch und sô guot , dû hâst ir iemer êre . dû bist an dem bezzisten teile , der ze|der werelte vröuweden heile hoeren sol : des wirdes|dû gewert dâ wole . warte umbe dich ! swer verholene minne , der hüete sich .