ich hân erwelt mir selbe süezen kumber , der mir ie gât vore aller bluomen schîne . er|ne weiz niht baz der mich hât deste tumber : niet was ie und muoz ouch iemer sîn . durch die lieben trage ich disen pîn ; den hân ich erwelt : nû sî ouch mîn . tuo mir swie dû wellest , vrouwe , der gewalt ist dîn . ich mane die süezen reinen noch ire triuwen die si mir gap , des ist unmâzen lanc : kæme ich wider , ich schiede ûz allen riuwen . geschihet des niht , sô wirdet mîn leben kranc . nâch der ie mîn herze sêre ranc , von ire minne geschihet mir sunder wanc als der nahtegal diu swînet obe ire vröuwedensanc . solte ich sterben von sô grôzen leiden , daz wære mir ein angestlîchiu nôt . wes schulet daz sî , daz wile ich iu bescheiden : daz ist ire minniclîcher munt sô rôt . vremede ich si lange , daz|ist mîn tôt . ouch wurden ir vile liehtiu ougen rôt , dô ich urloup nam und mich in ire genâde bôt .