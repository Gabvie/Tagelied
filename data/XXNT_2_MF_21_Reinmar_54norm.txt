wole im , der nû vert verdarp ! der hât hiure sîn leit verklaget . der ie gerne umbe êre warp und dâr an ist unverzaget , dem tuot vile manigez wê , des sich iemer getroestet der , der ist verdorben êr man sol sorgen : sorge ist guot ; âne sorge ist nieman wert . wole mich iemer , daz mîn muot des sô strîticlîchen gert , daz mich noch gemachet vrô . sol aber ich verderben , sô|ne verdarp nie lobelîcher man denne alsô . sorge und angest stât mir wole , sît ich unverdorben bin . swaz ich noch gesorgen sol , des kume ich mit vröuweden hin . wer hât liep âne arbeit ? wê , waz spriche ich ? Jon toetet ze|der werelte niht dienest âne sælicheit . wie mac leit an im gewern , dem von liebe liep geschihet ? ich muoz leider vröuweden entbern ; liebes des en|hân ich niht wan ein liep , daz mîn niht wile . wenne sol ich lieben tac an dem gelieben ? jô getrûwe ich gar ze vile . mîn geloube ist , sol ich leben , ich wirde endelîchen alt ; diu mir vröuwede hât gegeben unde sorge manicvalt , der diene ich die selben tage . mîne jâr diu müezen mit ire ende nemen , sô mit vröuweden , sô mit klage .