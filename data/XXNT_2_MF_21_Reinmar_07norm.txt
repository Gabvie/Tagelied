ich wæne , mir liebe geschehen wile . mîn herze hebet sich ze spile , ze vröuweden swinget sich mîn muot , alse der valke in|vlüge tuot und der are entsweime . joch liez ich vriunde dâ heime . wole mich , unde vinde ich die wole gesunt , alse ich si lie . vile guot ist daz wesen bî ir . hêrre got , gestate mir , daz ich si sehen müeze und alle ire sorge büeze ; obe si in decheinen sorgen sî , daz ich ir die gerunge und sî mir die mîne dâ bî . sô mügen wir vröuwede niezen . ô wole mich danne langer naht ! wie kunde mich der verdriezen ?