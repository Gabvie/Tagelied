ez sint maniger hande doene , die dâ liebent guoten muot ; dâr|ûz ich ir einen krône , der dem herzen sanfte tuot : minniclîchiu rede ist guot von den reinen wîben schoene ; die tuont senentiu herzen vruot . mir tuot baz in mînen ougen guotiu wîp danne anders iht ; weder offenbâr noch tougen nieman bezzer wünne sihet . mîn herze allen wîben jihet , ez sî wâr und âne lougen , niender sî sô guotes niht . wîp sint guot in manigen enden , schoene und dâ bî tugenden vol . ez begreif nieman mit henden , daz dem herzen tuo sô wole . swer ein guot wîp triuten sol , der kan bezzeres niht verenden : minne gît dâ süezen zol .