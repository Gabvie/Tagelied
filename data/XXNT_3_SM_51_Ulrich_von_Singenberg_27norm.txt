sol ich mich rihten nâch dem , daz kan ich wole gezeigen , wâ : dâ kêr ich ûf des meisters slâ , der êr sanc von der nebelcrâ , vinde ich niht meisterschefte dâ , noch kêr ich mich her|wider sâ und klopfe ich anderswâr dâr|nâch . genuoge sprechent : sinc als êr , prüeve uns die bluomen und den klê ! die wellent niht , daz ich verstê , waz mir dâr an ze herzen gê . swie vile ich in hier vore geschære , daz tete in in den ôren wê : nû wile ich si niht touben mêr . ich mac wole sprechen baz ouwî danne ieman , der nû lebende sî . mir wonet ein ungemüete bî daz swære machet als ein blî . und hæte ich mîner krefte drî , ich dôrte als ein ervroren zwî diu liebe tuo mich sorgen vrî . ich vröuwete mich : dô stuont ez sô . ô|wê , wan wære ez alse dô , sô stüente mîn gemüete hou durch vorhte lieze ich noch durch drouwe , ich en|würde noch wole alsô vrô : zuo mînen vröuweden , der sint zwô , hæte ich die schoenen ûf ein strô . ich mac wole wunder schrîen wuo daz ich bin sô verdorben nû . jâ , hêrre got , wannen woltes dû , daz ich niht læge in leides driu ! ich en|hân den acker noch den bû , mîn sleht ist allez worden riu des muoz ich lîden spottes hû