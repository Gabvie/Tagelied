nû ist heide wole geschônet mit vile manigen blüemelîn gemeit . sô ist ouwê wole bedonet , dâ diu vogellîn singent sunder leit . gegen des süezen meien zît vröuwet iuch , wolegemuoten lein , sît sîn kunft uns manige vröuwede gît . swer den winter trûric wære , der sol nû des meien vröuwen sich . er ist guot vür soliche swære : sô ist mîn trôst ( ) mîn vrouwe minniclich . der ich diene âne allen wanc , diu muoz mir vile baz gevallen danne der meie und aller vogellîn sanc . ich singe alles umbe ein grüezen , daz ouch minniclîchen mohte sîn ; und ire rôten munt , den süezen , kuste ich gerne nâch dem willen mîn . solt alsô gelingen mir , sô möhte ich in vröuweden singen : ûf den trôst sô diene ich allez ir . ich bin stæte an mînem muote gegen ir , der ich eigenlîchen bin , swie daz diu vile reine güete nie gemeinen wolte mînen sin . ich habe alles einen muot : ich wile si mit triuwen meinen doch , swie si mir ungenâde tuot .