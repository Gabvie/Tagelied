swer hînaht der verholener minne hât gepflegen , den wile ich warnen : ez ist zît . der tac der schînet im wole leide ûf allen wegen : ez schadet , obe er langer lît ; und wizze daz , ez lihtet sêre ûf sînen lîp und ûf sînes reinen wîbes êre , diu stæter tugende nie vergaz . ûz süezem munde süeziclîche ein sælic wîp vile schoene und zühticlîche sprach wahtær , mîn vile lieber vriunt , getriuwer lîp , uns weget michel ungemach daz wecken dîn : er ist mir schoene , der ie ranc nâch reinem werden wîbes lône , entslâfen an dem arme mîn . als liep als iu iuwer êre sî und ouch sîn lîp , sun lât sîn slâfen nû niht mêr . dô erschrac daz reine minniclîche wîp ; si sprach : sôwê dir , tac , ouwê , daz dînen man willt von mir scheiden , daz in kristenlîchen landen noch in heidene wîp sô lieben nie gewan .