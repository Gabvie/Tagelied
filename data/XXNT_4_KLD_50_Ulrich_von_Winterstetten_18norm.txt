nû ist der arge winter hier , der uns wile betwingen aber leider die bluomen und den klê . ô|wê der zervüert uns ie meien sîniu wünniclîchen kleider . ich sorge wie|ez ergê . wizzet , swer den winter lanc alsô muoz vertrîben âne lieben umbevanc , wie mac der belîben , sîn vröuwede en|werde kranc ? liep gedinge tuot mich geil , ich gewinne heil . ô|wê lieplîche nâher smuc , ouwê minniclîchez umbevâhen und ouwê guotlich kius ! ô|wê herziclîche|er truoc ! wenne sol ich sender den entvâhen ? noch singe ich umbesus . doch gedinge ich daz ire muot unde ir wîplich güete , diu mich vroelîche singen tuot , hoehe mîn gemüete : si ist sô rehte guot . liep gedinge tuot mich geil , ich gewinne heil . wer gesach ie vrouwen lîp der ire lachen alsô wole gezæme und ir vile werder gruoz ? ez ist manic schoene wîp diu doch niender ist alsô genæme : des man ir sprechen muoz . swenne ir rôserôter munt unde ire liehten ougen blickent in mînes herzen grunt . lachenlîchen tougen , sô wirde ich wole gesunt . liep gedinge tuot mich geil , ich gewinne heil . wole dir , minniclîchiu vruht , wole dir , dû hâst vröuwederîche gemüete und doch mit rehter schame ; wole dir , dû hâst wîplich zuht , wole dir , dû hâst ûzerwelte güete mit rehter kiusche alsam ; wole dir , dû bist ûz|erkoren , liep unwandelbære , wole dir , wan dû bist vür zorn und vür sende swære an dise werelt erboren . liep gedinge tuot mich geil , ich gewinne heil . wê wâr umbe tuot si daz , daz si mir daz herze niht entbindet von senenter arbeit ? sicherlîche ire stunte baz , sît si mich sô sigelôsen vindet , daz sî mîn senentiu leide ûf genâde neme an sich , doch in liebem trôste alsô daz diu güete mich von den banden lôste : sô lebete ich wünniclich . liep gedinge tuot mich geil , ich gewinne heil .
