tougenlîchen lac verborgen bî liebe ein rîtær wolegemuot . dâ von pflac der wahtær sorgen . er sanc swer hier lît unbehuot , ob der behalten wile den sînen lîp sô wecke in minniclîchen , reine wîp . er ist ze lange hier gelegen ; dâ von sô gebe er dir den morgensegen . des erschrac diu minniclîche . si dâhte ô|wê der leiden zît ! er|ist entslâfen senfticlîche , der hier an mînem arme lît . den wile der liehte tac von mir verjagen ; dâ von muoz ich an vröuweden gar verzagen . si kuste in slâfente an den munt und sprach der wahtær tuot den morgen kunt . dâ wart ir der kus vergolten , ein widerküssen dâ geschach . ach si lâgen als si solten ! diu vrouwe ûz rôtem munde sprach dô ritters êre an mir vile senenten schîn ! er sprach vile herzeliebe vrouwe mîn , ich wile dir mîne vröuwede lâzen ; sich , liep , diu sol dir hier ze pfande stân .