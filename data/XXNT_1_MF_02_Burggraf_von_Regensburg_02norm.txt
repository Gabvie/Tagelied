ich lac den winter eine . wole trôste mich ein wîp , vore si mir mit vröuweden kunde die bluomen und die sumerzît . daz nîden merkære . daz|ist mîn herze wunt . ez en|heile mir ein vrouwe mit ire minne , ez en|wirdet niemer gesunt . nû heizent si mich mîden einen rîtær : ich en|mac . swenne ich dâr an gedenke , daz ich sô guotlîchen lac , verholene an sînem arme , des tuot mir senede wê . von im ist ein als unsemftez scheiden , des mac sich mîn herze wole entstên
