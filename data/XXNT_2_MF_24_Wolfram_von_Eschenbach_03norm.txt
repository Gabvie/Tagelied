ein wîp mac wole erlouben mir , daz ich ir neme mit triuwe war . ich ger - mir wart ouch nie diu gire verhabet - , mîn ougen swingen dar . wie bin ich sus iwelen|slaht ? si sihet mîn herze in vinster naht . si treit den helfelîchen gruoz , der mich an vröuweden rîchen mac . dâr ûf ich iemer dienen muoz . vile lîhte erschînet noch der tac , daz man mir muoz vröuweden jehen . noch grôzer wunder ist geschehen . nû sehet , waz ein storc saeten schade : noch minnere schaden habent mîn diu wîp . ire haz ich ungerne ûf mich lade . diu nû den schuldehaften lîp gegen mir treit , daz lâze ich sîn . ich wile nû pflegen der zühte mîn .