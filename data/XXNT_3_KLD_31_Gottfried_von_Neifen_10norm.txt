sich hât aber diu süeze zît verkêret . schouwet an die wünniclîchen heide diu mit manigen bluomen stuont beschoenet ; kleiner vogel trûren aber gemêret , den der kalte winter tuot sô leide ; sô ist der walt mit sange niht bedonet . alsô muoz ouch mir mîn vröuwede entwîchen , daz mir nie von der vile minniclîchen künde werden mîner swære rât . wie kan iemer ieman sanfter werden danne der lîp durch rehte liebe minnet unde im liep in liebe vröuwede mêret ? der hât himelrîche hier ûf erden , obe er sich gein liebe wole versinnet unde in liep in liebe liebe lêret . minne kan sich liep durch liebe lieben . daz tuot sie niht wan eht min|ine|dieben . rehtiu liebe ist valscher liebe gram . ez tuot sanfte ein lieplîche umbevâhen zwein gelieben , sît diu naht sô langet ; lieplîche smücken nâch der liebe willen , solte ich ez tuon , ich seite wole wie nâhen . sît daz liep bî liebe niht belanget , liep kan -