wir sulen den winter in stûben entvâhen , wole ûf , ire kinder , ze tanze sulen wir gâhen ! volgent ir mir , sô sulen wir smieren und zwinken und zwieren nâch lieplîcher gire . schône umbesliefen und doch mit gedrange . breste uns der pfîfen , sô vâhen ze sange , respen den swanz : sô sulen wir rücken und zocken und zücken , daz êret den tanze . nieman verliese sîner vröuweden gewinne , die man kiese sîn trût daz er minne : sanfte daz tuot . swie si dâ wenke , sô trefs an|daz gelenke , daz kützelt den muot . nieman sol stoeren die minne ûz dem muote : er wile sich toeren : si wehset von huote . liep âne wanc , swie si doch smücket , si luodert , si lücket ire vriundes gedanc . vröuwede uns behüete vore sorclîchen dingen : slîchendem muote daz gevider lâzent swingen . nieman sol toben : wenket si dicke die smierenden blicke , daz reizet ze|dem kloben . â