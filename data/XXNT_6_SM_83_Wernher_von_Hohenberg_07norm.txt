ich muoz klagen , daz diu zît sich sô gar verkêret hât : sehet , wie heide und anger lît und wie der walt in toufeten stât ! dô man êr hôrte vogellîn sanc : der klanc in tal , in lüften erschal , süeze stimme winters grimme tuot siu swîgen überal . waz klage ich der vogellîn sanc , wan klage ich niht mînen pîn ? nâch der ie mîn herze ranc , daz der ist niht worden schîn ! mînen kumber , den ich trage , ich klage ir niht mînes herzen nôt , die ich dulte âne schulde : ich vürhte , ez tuo mir den tôt .