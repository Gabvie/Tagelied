ich en|weiz niht waz ez mich hât vervangen , daz ich vüre von dem lande vert . ze einem heiligen dar kam ich gegangen , sehet , der ie den man gewert einer bete sehse|stunt . den bat ich daz er die mîne swære tete mîner vrouwen kunt . mîn vrouwe weiz niht leider mîner swære , die si mir langer stunden tuot : entbüte ich ir ez , ez wære ir lîhte unmære : si hât sô tugentrîchen muot . ich en|wile ir êrn niht anders gern , wan_daz sî mir stæter vröuweden günne , des sol ir güete mich gewern . nû solte ich ir vile liebiu mære entbieten . nû en|weiz ich niht bî weme , sô daz ir êr dâ von sich niht verschrîeten und der ir ze boten zæme . nû wile ich mich an nieman lâzen : ich wile ir disiu liet ze boten senden . si mac si selbe wole verstân .