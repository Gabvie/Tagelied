jârlanc ûf der heide breit valwent liehte rôsen rôt : daz ist manigem herzen leit , daz durch minne lîdet nôt . mannes sinne nâch der minne deste mêr trûrent dâ der kalte snê vilwet bluomen unde klê . senentez herze wirdet ermanet herziclîcher ungehabe , sô der linden ire gewant valwet unde rîset abe . sente swære ein sendebære vinden kan , swenne entbloezet sich der tan und die winde stôzent dâr|an , ire vile reinen guoten wîp , lâzent iuch vinden alsô guot daz ir stæten vriundes lîp machet vröuwedenrîche gemuot . iuwer guote hôchgemüete bringen sol dem getriuwen manne wole , der vile kumbers von iu dolen .