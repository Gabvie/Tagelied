hoerent wie diu vrîe nahtegal süezen schal durch werelt in ouwen donet . winter , dîn gewalt ist worden smal , überal der meie hât gekroenet berc und tal mit maniger blüete wilde , die man sach von rîfenne grâ vile blâe man vindet ûf gevilde . minnerîcher lîp gar minniclîche , tuo als ich und minne mich aleine , sît mîn herze aleine minnet dich . liep , nû sich , mîn trûren daz wirdet kleine , obe ich stæten vriunt an dir gewünne . daz lâz dienen mînen lîp , sælic wîp , dîn güete mir des gunne .