nû merkent mich , swer noch tougen lige , ir sulent ergeben der vröuweden spil , daz râte ich iu gar âne valschen muot . er wære unwîs , der mir des verzige ; der tac niht mêr erwinden wile : der leit versihet , daz|ist vür riuwe guot . vrouwe , swaz ich nû gesage , wellet ir doch niender sprechen : hêrre , wache ! ez wirdet unser aller klage , daz uns sô rehte leide nie beschach . nein , vrouwe , versehent êr daz ungemach ! si hôrte , daz ich ûz erneste rief . si sprach : nû wache , mîner vröuweden hort ! ich muoz dich leider schiere von mir lâzen . ire træne vile ûf im zerswief . si sprach : wahtær , dînes sanges wort , diu hant den tac ze vruo uns kunt getân . wan er ist sô gerne bî mir und ich bî im , die_wîle ich iemer mac . wahtær , dînes sanges embir, unz daz âne zwîvel komen sule der tac , wan niene kein wîp sô lieplîche mêr gelac ! ir hant iuch es unwegesten nû bedâht : der mâze kan , diu wendet leit ! dâ|von sô lêre ich iuch die mâze wole . ich habe iuch in ungemüete brâht , doch habe ich es iu durch guot geseit , daz ir iuch scheident , sît ez tagen sol . er sprach : vrouwe , des ist zît , swie wê mir tuot , daz ich mich dîn entbar . vrouwe , dîn weinen mit ; daz dich got iemer mêre wole bewar ! und küsse mich , êr daz ich von dir var .