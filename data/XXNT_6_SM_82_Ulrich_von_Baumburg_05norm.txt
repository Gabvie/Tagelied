solichen wehsel , als ich bescheide , mügen wole entgelten diu vogellîn : der sanc wintlich wîspel gesetzet . sô hât snê geblenket die heide , dâ die bluomen gâben êr liehten schîn . uns hât ouch unvroelîche ergetzet loubes ûf den boumen der grâwe tiufet . dâ|vüre sulen wir jârlanc den âtem einer starken lantwer berâten , mit wîne und mit spîse vüre swachen luft : dâ von wirdet ouch trûren geletzet . minne ir tumben dienær besorget : wan dâ ich die lieben zuo|dem herzen inne mit den ougen warf , an der stunde mohte an ir mîn kel sîn erworget unde mohten mir ougen verrenket sîn , ez in herzen kame ze grunde . dô si sich verslouf in mîn herze alsô , dâ mohte ez vore nôt sîn zerspannen , daz ez wære entgenzet von dannen , wan_daz ez diu ( ...) minne dô vristen , als ich wæne , begunde . mînere vröuweden schâchær vür buoze lûhten mir mit lône ze liehten wegen ! mich hânt sorge vinster gevangen , des lebe ich in strenger unmuoze , dâ|vüre gip mit trôste mir dîn segen , sô mac mich kein trûren erlangen . liep , mir ist ouch nâch dir wole alse gâch ( des muoz ich verjehen mit hulden ) , êr ich verdürbe von dînen schulden , daz ich dir în seggen êr slîche nâch , biz mîn wille würde begangen .