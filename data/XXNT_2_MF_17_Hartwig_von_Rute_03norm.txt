ich wile versuochen , obe si geruochen welle , daz ich sinne nâch ire minne langer danne ich hân getân . entvæhet si ez ze guote , sô stîget mîn vröuwede gegen der wünniclîcher zît und wirdet mir sô wole ze muote , daz ez wunder wære , obe mîn herze daz verbere , daz ez von vröuweden zuo den himelen niht en|sprünge und von sô süezer handelunge ein hôhez niuwez liet in süezer wîse sünge .