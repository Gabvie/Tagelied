habe ich vriunt , die wünschen ir , daz si iemer sælic müeze sîn , durch die ich alliu wîp verbire . diu mêret vile der vröuwede mîn und kan mit güete sich erwern , daz man ir valsches niht en|jihet . ich en|trûwe von leide den lîp ernern swenne si mîn ouge niht en|sihet . mir gap ein sinnic harzerât , dô ich si ûz al der werelte erkôs , ein wîp diu manige tugent begât , ire lop mit valsche niene verlôs . daz was ein sæliclîchiu zît . von der ich grôze vröuwede hân , der schoenen , der sol man den strît vile gar an guoten dingen lâzen . mîn lîp von liebe mac ertoben , swenne ich daz allerbezzeste wîp sô gar ze guote hoere loben , diu nâhe in mînem herzen lît verholene nû vile manigen tac . si tiuret gar die sinne mîn . ich bin noch stæte , als ich ie pflac , und wile daz iemer gerne sîn . vile wünniclîchen hôhe stât mîn herze ûf manige vröuwede guot . mir tuot ein rîtær sorgen rât , an den ich allen mînen muot ze guote gar gewendet hân . daz ist uns beiden guot gewin , daz er mir wole gedienen kan und ich sîn vriunt dâr umbe bin .