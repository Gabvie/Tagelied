sol ich nû klagen die heide ? wâ ist ein jâmer grôz gein mîner nôt in der ich stæte brinne ? ich muoz verzagen ; vore leide stên ich vröuweden blôz : ire munt sô rôt beroubet mich der sinne . wie solte ich iemer vröuwede alsô gewinnen ? der ich vore allen vrouwen her gedienet hân , diu wile mich lâzen verderben nâch ire minnen . wolte si entstân der triuwen die mîn herze hât gein ir erdâht , sô wær mîn trûren kleine . si sol sich lâzen geriuwen wole der ungetât dises an mir machet nû lange , diu vile reine , daz sî mîn herze lât in ungemüete , und ich mich ie mit dieneste in ire genâde bôt . mîn vröuwede ist tôt , mîn trôste ire wîbes güete .