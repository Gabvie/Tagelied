wile mir ein wîp genædic sîn , sô wirdet mîn rât . diu mir al daz herze mîn betwungen hât , si kan wole senden machen mit ire vile süezem lachene : waz si des hât , daz ir wole stât , vile gar âne alle missetât ! hei hei , grâwer Otte , hei hei , grâwer Otte , grâwer Otte , nû pflêge dîn got . wis stolz , grâwer Otte ! ich hân gedingen , wirdet mir sie , diu vrouwe mîn , durch der willen wile ich ie vrômüete sîn : sô vröuwet sich mîn gemüete von ire vile lieben güete . jâ , vrouwe mîn , ich bin doch dîn : wie lange willt ungenædic sîn ? erwint , vrouwe hêre , erwint , vrouwe hêre , troeste mînen senenten muot : jâ trûre ich ze sêre .