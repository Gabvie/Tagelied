ich muoz âne trôst belîben dise lieben sumerzît . daz klage ich den guoten wîben daz mir eine trûren gît . der munt ist sô rôsenvar unde ire lîp sô wole gemachet , ir neme ein küninc mit êren war . vröuwede und êre , hôchgemüete treit diu liebe vrouwe mîn , dâ bî reine wîbes güete unde minniclîchen schîn und zwei liehten ougen klâr , wolten diu mich guotlîche schouwen , si schieden mich von sorgen gar . sît der küninc niht wile erwinden , er en|schouwe ire schoenen lîp , sô lâ si sich alsô vinden , daz er sî , vile sælic wîp , schouwe in solicher hövischheit , diu in ûz der werelte trîbe : sô belîbe ich âne leit .