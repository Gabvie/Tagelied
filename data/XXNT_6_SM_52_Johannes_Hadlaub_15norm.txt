ich was , dâ ich sach in ire swerte zwêne dörper griffen junge : Ruodolv dâ begonde in zorne stetzen . Kunze dâr zuo sprach : nieman ist , dem an mir ie gelünge . ich hân dînen zorn niht wan vüregetzen ! Ruodolv sprach : dû hâst ellen gemeinet , nâch der ich vile dicke hân geweinet . hüetet dînes lîbes vore mir an dem werde an sunnentage vore ir . dîn schulde ist , daz ir hulde gegen mir kleinet . si swigen dâr zuo , daz man|ez verre vernam in kurzer stunde . dar kam dorfær vile mit grôzem schalle . Ruodolv malc sîn kuowe und ruofte den den er guotes gunde : trinkente unde sint mir bî hiute alle ; helfeman im , sô helfent mir ouch sêre , daz ich vore ellene bejage hiute êre ! ich wile kunzen slân , daz hunde in en mügen ze im herzen gân , er en|gewirbet umbe ellen niemer mêre ! wir sulen ez understân , sprâchen zwêne der wægesten und der meier : bitent kunzen , daz er ellen abe lâze ! des mac niht ergân , ich gap ir ein geiz und hundert eier unde bin erholt reht âne mâze . dâ|vüre sol dich Ruodolv vile wole mieten . nû lâzent hoeren , waz wile er mir bieten ? zwô geize und ein huon . Kunze sprach : daz wile ich gerne tuon : ich tæte ie, daz biderbe liute mit ræten .