wole mich hiute , wole mich iemer mêre , mich tuot sô wünnerîche ein wîp . des wole mich , daz sich al mîn vröuwede mêre , wole mich , daz ich sô lieben lîp hân ze trôste mir ersehen . wære ich tûsent jâr gewaltic keiser , mir künde niemer baz geschehen . mîn lieber wân der half mich ie vile kleine , wan_daz ich hoffete alle tage ; er hiez mich dicke vrô sîn durch gemeine und liez mich leit mit willen tragen . in dem wâne lebete ich dô . von dem wâne hât si mich gescheiden , und bin von schulden iemer vrô .