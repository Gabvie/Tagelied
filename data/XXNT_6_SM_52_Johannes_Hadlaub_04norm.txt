ach , ich sach si triuten wole ein kindelîn , dâ|von wart mîn muot liebes ermanet . si umbevienc ez unde truhte ez nâhe an sich , dâ|von dâhte ich lieplich zehant . si nam sîn antlütte in ire hende wîz und truhte ez an ire munt , ire wengel klâr . ô|wê , sô gar wole kuste si|ez ! ez tete ouch ze|wâr , als ich hæte getân : ich sach umbevâhen ez ouch sî dô . ez tete reht , als ez entstüente ire wunnen sich , des dûhte mich , ez was sô vrô . dô|ne mohte ich ez niht âne nît verlân . ich gedâhte : ouwê , wære ich daz kindelîn , unz_daz si sîn wile minne hân ! ich nam war , dô daz kindelîn êrst kam von ir , ich namz zuo mir lieplîche ouch dô . ez dûhte mich sô guot , wan si|ez êr druhte an sich : dâ|von wart ich sîn sô gar vrô . ich umbevienc ez , wan si ez êr schône umbevie , und kuste an die stat , swâ ez von ir geküsset êr was . wê mir doch daz ze herzen gienc ! man jihet , mir sî niht als ernestlich wê nâch ir , als si|es von mir vernomen hânt : ich sî gesunt ich wær vile siech und siechlîche var , tæte mir sô gar wê minne bant . daz man|ez niht an mir sihet , doch lîde ich nôt , daz vüeget guot gedinge , der hilfet mir aldâ her ; und lieze mich dâr , sô wære ich tôt .