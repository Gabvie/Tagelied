wer weint daz ich durch gebende lâze mînes herzen trôst ? ich wolte êr dazz|iz wær mîn ende unde ich niemer würde erlôst , mir en|sî der muot gein ir sô guot , daz er niht wenket ir , swaz si mir iemer tuot . mich wile zwîvel überwinden : ich en|lâze in , er en|mac . lât sie mich genâde vinden , diu mir ie ze herzen lac ? lât si des niht ? sô si gesihet die stæte an mir , si weget daz mir liep geschihet . nieman sol mir daz verkêren daz ich bin an si verdâht . si mac mir mîn vröuwede mêren , diu mich hât in trûren brâht . er grüene klê ist mir ein snê , swie wole die kleinen vogel singent , mir ist doch wê .