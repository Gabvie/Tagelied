vile schoene unde biderbe , dâr zuo edel unde guot , sô weiz ich eine vrouwen , der zimet wole allez , daz si getuot . ich rede ez umbe daz niht , daz mir got die sælde habe gegeben , daz ich ie mit ir geredete oder nâhe bî sî gelegen ; wan_daz mîniu ougen sâhen die rehten wârheit . si ist edel und ist schoene , in rehter mâze gemeit . ich gesach nie eine vrouwen , diu ire lîp schoener kunde hân . durch daz wile ich mich vliezen , swaz si gebiutet , daz daz allez sî getân .
