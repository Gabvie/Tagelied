- , guot vogellîn , mîner vrouwen solt dû singen in ire ôre dar , sît si hât daz herze mîn und ich âne vröuwede und âne hôchgemüete var . sî daz niht wunder , sô en|weiz ich vremeder dinge niht , daz man dâr|under hier besunder dicke vrô mich sihet . - - - - ! vrouwe , bluomen unde klê unde heide , diu sô wünniclîche grüene lît , diewenmuoten unde mêr , daz diu vogellîn wole singen süeze widerstrît . des vröuwet sich sêre mîn gemüete , daz si sint vröuwedenrîche . al durch ire êre singe ich mêre , sît si ist minniclich . - - - - ! süeze minne , hilf enzît , daz diu sælderîche erkenne mîne nôt ! sît_daz mîn trôst an dir lît , sô wege , daz ire süezer munt durchliuhtic rot der senden quâle in kurzen zîten werde gewar . schiuz dîn strâle ze einem mâle , dû weist wole selbe wâr . - - - - !