ich hæte ze vröuweden mînen muot geprîset nû vile manigen tac umbe eine schoene vrouwen guot . daz mich daz niht gehelfen mac , daz klage ich und muoz mir dicke tuon sô wê : ô|wê , daz ich alsô selten mîne schoenen vrouwen sê . swâ rîtær unde vrouwen sint , aldâ mac êren vile geschên , iedoch ist daz vile gar ein wint dâ wider und ich mîn liep mac sên . si liuhtet sam diu sunne und ist wandels vrî . vile sælic sî ire reiner lîp und allez daz ir wone bî .