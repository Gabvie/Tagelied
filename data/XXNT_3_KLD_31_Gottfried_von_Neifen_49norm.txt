nû ist manic herze vrô , wan daz mîne daz muoz iemer trûric sîn , ez en|wende ire güete alsô daz si guote troeste mir daz herze mîn . hei nahtegal ! süezen schal bringet uns des meien zît . al mîn trôst an einem reinen wîbe lît . aller mîner sælden tac lît an der diu mir daz herze hât verwunt . nieman mich getroesten mac wan diu schoene und ire vile rôserôter munt . hê wære ab daz âne ire haz daz ich si umbevienge alsô , minne sunder dînen danc , sô wære ich vrô . minne , sunder dînen danc , habe ich daz gesprochen , daz ist mir vile leit . nû sich an , mîn lîp ist kranc : nieman mich getroestet wan ire werdicheit . hei minne , sprich , vürder mich ; sprich ein guotlich wort zuo ire , daz dû reine süeze tuo genâde an mir .