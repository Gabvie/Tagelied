ûz allen vrouwen ich mir eine erkante ze trôste , an der ich stæte wile belîben . des setze ich ir êr unde lîp ze pfande und daz ich minne sî vore allen wîben , swenne ich ez niht tuo , ich wile daz ez verstê und ire genâde mich dâr zuo vergê . nû gedenke , ob ich ez ir niht lôste , wer mich an vröuweden iemer mêr getroeste . waz solte mir dâr nâch wole lîp und êre swenne ich daz herze wolte von ir wenden ? si wizze dich si minne iemer mêre . nâch ire genâden müeze ich ez noch verenden . waz dâr|umbe , ob si verzîhen kan ? daz habent vile guote vrouwen êr getân . doch ist mîn trôst , ich hôrte sagen ein mære , daz niht sô guot sô stæter dienest wære .