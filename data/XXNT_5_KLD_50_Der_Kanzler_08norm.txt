wê dir , winter , daz dîn twingen tuot sô manigem herzen wê . dû verderbest vogel singen , liehte bluomen und den klê . wer hât uns den walt beroubet , der sô schône stuont geloubet ? rîfe und ouch dâr zuo der snê . sumerwünne , zît des meien , vile liljen rôsen rôt wole verklaget , ire stolzen leien , merkent waz ie vröuwede bôt . sehet an reiner wîbe güete wie die kunnen ungemüete wenden unde manige nôt . wîbes minne trûren krenket , lieplich wunsch an wîben lît . minne hôchgemüete schenket , minne liep in herzen gît . minne ire vriunden vröuwede teilet , minne wundet , minne heilet , minne stillet senden strît .