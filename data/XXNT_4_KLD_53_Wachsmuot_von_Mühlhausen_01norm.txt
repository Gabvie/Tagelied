si treit krûshâr , krisp unde gel , si treit ein unvertwelten lîp , si treit ein klâr snêwîze kel , al diu werelt hât niht schoener wîp . mir wære êr liep bî ir ze sîne danne bî gote in paradîse : got hêrre , machet mich ire minne wîs . diu sunne schînet nie sô klâr , mîn liep schint dannoch schôner baz ; ire ougen stânt vile offenbâr , got an ir nie niht vergaz . en neme niht die krône von Rôme ze tragenne vür mîner vrouwen lîp : sô rehte wole behaget mir daz wîp .