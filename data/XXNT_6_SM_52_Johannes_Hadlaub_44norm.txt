her|bist wole ergetzen kan gesindes man der sumerzît : swer miete gît , der ist sô wert . er gît hamen bî der gluot und ( ...) guot und brâten veiz und würste heiz , swie vile man gert . des werdent dâ die knappen geil , einer sprichet : Siude und brâht des herbestes rât , vile lieber wirdet , sît er uns biret sô vollenteil ! in|gewant bletze, terme und die , daz uns der hier niht abe|gê ! noch gip uns mêr , des ist uns nôt : sô der haven râtes vol erwellet wole , sô gip uns her nâch unser ger reht einliv brôt ; dâr|ûz begiuz uns dû sô gar ! klobewürste und niuwen wîn trage ouch haren : der ist sô guot . der herbest tuot uns sorgen bar . doch was manigem minnær baz , dô sumer was , sît man nû niht der wünnen sihet , die man sach dô , dô man sach die bluomen stên und vrouwen gên sô sumerlîche ( vünft hende wîz ire necke klâr sach man ouch bar : der liehte schîn muoz tiure sîn den winter lanc . wan ez bergent schoeniu wîp ire zarten lîp : an hiutenlint der kalte wint tuot dicke wê . iz|ne|gelît si en|lîn sô kleine , dâ wîziu bein sô lûhten durch ( ich hân ez dâr|vüre ) , wîz als der snê , und durch kleine ermelarme wîz . uns nement ir winterkleit die süezicheit . ach , sumerzît , wie wüeste nû lît dîn hôher prîs ! alsô lît mînes herzen grunt , sît mir wart kunt mîn vrouwe guot ; wan si mich tuot in sorgen slac und si mich getrôste nie , swie wê mir ie nâch ir geschach : daz ungemach si nie gewuoc . ich mohte wole erbarmen sîn : ich hân senenter nôt sô vile , daz dû mich wile verderben doch , si entweie danne noch der nôt mich vrî .