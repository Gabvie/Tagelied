foesten gestênt sich niht mêr vogellîn als êr , ouwê , daz sint leide mære : der zungen sungen weidellich . alsô tet ouch ich , ob mich trôste diu sældenbære , sô daz si mir bî tugentlîchen wære : mîn swæriu wâriu gar dâ hin . rôtez mündelîn , ich bin dir alsô gevære . ire êren mêren kan si wole . si ist tugenden vol , ich sol nâch ire hulden ringen . ir lieplîche grüezen mêr danne zwire , sehet , die wurden mir von ir : wole müezet ergelingen ! valsches ein diu reine ist gar ob allen dingen . ich sîg , ich nîg ir ûf den vuoz : durch ire werden gruoz ich muoz tihten unde singen . daz mir von dir sô tougenlîche küssen wær ein himelrîche , liep , nû tuo dîn êre und twinge , bringe dich dâr zuo , mîn liep , ez ist niht ze vruo : nû tuo , daz mîn leit verkêre ! waz vrumet dich , ob ich stürbe von der sêre ? nû ende , wende disen pîn , küningîn mîn ! lâ sîn , ich würde lîht ze here !