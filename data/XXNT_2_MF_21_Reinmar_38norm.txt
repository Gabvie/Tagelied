nû muoz ich ie mîn alten nôt mit sange niuwen unde klagen , wan si mir alse nâhen lît , daz ich ir vergezzen niene en|mac . ire gruoz mich vieng , diu mir gebôt vile langen niuwen kumber tragen . er|kante si der valschen nît , baz vüegete si mir heiles tac . sol mir an ire guot ende ergân , die_wîle ich muot von herzen hân , sô mac uns beiden liep geschehen . swaz si es lenget , daz ist schade , wile si mich iemer vrô gesehen . ich en|mac es in allen niht gesagen , die mich dâ vrâgent ze aller zît , wâr umbe ich alsô trûric lebe und âne wünniclîchen muot . die selben hulfen mir ez klagen , die sich dâ setzent in den strît ; entvâhent die nû leides gebe , daz en|vrumet noch en|dunket guot . ez sol in unerzeiget sîn , daz rætet mir daz herze mîn . ich bin , der si ez verswîgen sol . swer wîbes êre hüeten wile , der bedarf vile schoener zühte wole . von herzeliebes schulden hât mîn lîp vile kumberlîche nôt , daz si niemer kunde grôzer sîn ; des helfent al die sinne jehen . den ez niht ze herzen gât noch in diu minne nie gebôt , die sprechent von der swære mîn , waz mir sô grôzes sî geschehen , daz ich sô trûriclîchen klage . und truogen si , daz ich dâ trage , mîn schade tete in alse wê . daz er si muote und mir dâr nâch vile wole gelobeten iemer mêr . mir sol ein sumer noch sîn zît ze herzen niemer nâhe gân , sît ich sô grôzer leide pflege , daz minne riuwe heizen mac . waz hülfe danne mich ein strît , den ir mit triuwen hân getân , sît ich in solichen banden lige ? wê , wanne kumet mir heiles tac ? jô en|mac mir niht der bluomen schîn gehelfen vür die sorge mîn , unde ouch der vogel sanc . ez muoz mir stæte winter sîn : sô rehte swær ist mîn gedanc .