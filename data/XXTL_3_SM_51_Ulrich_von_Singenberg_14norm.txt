mîn gemüete hoehet sich : hôhe muoz ire werder lîp an sælden stên , diu sô wirdiclîche mich kan getroesten , daz mîn trûren muoz zergên ! swie si nâch ire minniclîchen güete wile gebâren , sô widerjunge ich , swaz ich gealtet bin in leiden jâren . leider jâre wirdet mir buoz , sô diu liebe rehte liep erkennen wile und ire süezen mundes gruoz mich sô grüezet , daz mir vröuwede mêret vile . nâch dem gruoze wile ich alsô strîticlîche werben , wirdet mir sîn niht , daz man mich ûf der verte sihet verderben !