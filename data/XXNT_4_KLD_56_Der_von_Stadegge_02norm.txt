wole her , kint , ir helfet singen , loben des süezen meien werdicheit ! sîne kraft sihet man ûf dringen gein der sunnen durch die boume breit . alle wolegemuoten leien die gesâhen einen meien nie mit rîcher varwe baz bekleit . wole den kleinen vogellînen , wole der heide , wole den liehten tagen ! die sulen uns ze vröuweden schînen : man sihet bluomen ûf der heide wâgen , rôsen hânt niht vrostes noete , si stânt in ire bezzisten râte , alse ez grüenem hage sol behagen .