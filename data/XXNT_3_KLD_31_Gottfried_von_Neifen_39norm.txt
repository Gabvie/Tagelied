ez vuor ein bütenære vile verre in vremediu lant . der was sô minnebære , swâ er die vrouwen vant , daz er dâ gerne bant . dô sprach der wirt mêre ze|im waz er kunde . ich bin ein bütenære : swer mir des gunde , sîn vaz ich im bünde . dô truoc er sîne reife und sînen trîbelslegen . mit sînem umbesweife kunde er sich wole bejagen , ein guot geschirre tragen . sînen tribelwegge den nam si in die hant mit sîner slehten egge . si sprach heilant , got hât iuch her gesant . dô si dô gebunden dem wirte sîn vaz neben unde ouch unden , si sprach ir sint niht laz . mir wart nie gebunden baz .