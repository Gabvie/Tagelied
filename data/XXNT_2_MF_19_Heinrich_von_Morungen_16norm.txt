wê , wie lange sol ich ringen umbe ein wîp , der ich noch nie wort zuo gesprach ? wie sol mir an ir gelingen ? sehet , des wundert mich , wan ez êr niht geschach , daz ein man alsô tobet , als ich tuon ze aller zît , daz ich si sô herziclîche minne und ez êr nie gewuoc und ir dienet iemer sît . ich weiz vile wole , daz si lachet , swenne ich vore ir stân und en|weiz , wer ich bin . sâ zehant bin ich geswachet , swenne ir schoene nimet mir sô gar mînen sin . got weiz wole , daz si noch mîniu wort nie vernam , wan_daz ich ir dienete mit gesange , sô ich bezziste kunde , und als ir wole gezam . ô|wê des , waz rede ich tumbe ? daz ich niht en|rette als ein sæliger man ! sô swîge ich rehte als ein stimme , der von sîner nôt niht gesprechen en|kan , wan_daz er mit der hant sîniu wort diuten muoz . als erzeige ich ir mîn wundez herze unde valle vür si unde nîge ûf ire vuoz .