swer rehten wîben dienen sol , dem wart nie an der werelte baz . nû hât mich got des geêret wole , wirdet es niht mêr ( ) daz . got weiz wole , daz an nihte niht wan gar daz bezziste tete , swie si niht wan ein wênic mich gein lûterlîcher liebe lieber hæte . gît gote der lieben den gedanc , daz si mir wirdet als ich ir bin , swie ich gesinge oder ie gesanc , daz sî alsam ein niht dâ hin : ich sünge ein niuwez in ire namen , daz man sô gerne hôrte , daz senende leit dem vröuwede gernten mit gewalte von dem herzen stôrte . durch nôt diu liebe liebet ( ) mir von tage ze tage baz und ie baz , sît nieman vinden kunde an ir nâch mîner ougen küre ein daz : niht wan daz eine daz , daz ich ie meinte . wirdet des ende , sô wirde ich senedær sorgen vrî und ouch diu sældenrîche missewende .