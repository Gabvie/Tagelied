wole dir , wîbes güete , daz dû bist sô guot , dû nimest ungemüete und gîst hôhen muot ; wole dir hiute , wole dir iemer mêre : dû gîst al der werelte vröuwede und êre . obe ich zeigen kunne wâ der spiegel sî ? al der werelte wünne wonet uns nâhe bî : sehet an wîbes güete , ire êre beide : wâ gesach man bezzer ougenweide ? ich wile wîbes êre singen unde sagen unde ire herzen sêre herziclîche klagen . eine vore in allen ich dâ meine : ich diene allen vrouwen durch si eine .