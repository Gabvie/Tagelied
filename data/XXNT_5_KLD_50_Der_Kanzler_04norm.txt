ich wânte ie daz wîplich guote lîhte wankte durch geschiht und daz man in ire gemüete hæten zuo der stete pfliht . anders habe ich nû bevunden : man die wenkent under|stunden ; des enttuot diu liebe niht . ich wile prîsen unde schelten an der lieben vrouwen mîn einez des ich muoz entgelten unde dulten jâmers pîn . schilte ich daz mir kumber mêret , doch prîse ich des si ist geêret , daz si kan sô stæte sîn . minne , kume ich hân gelouben daz iht grôz sî dîn gewalt , sît dû lâst gewaltes rouben dich die lieben wole|gestalt . minne , dû maht schamen dich daz ein wîp mit wîbes krefte sol vore dîner meisterschefte vristen alsô lange sich .