ein schapel brûn , underwîlent ie blanc , hât mir gehuohet daz herze und den muot . hier bî künde ich mîner vrouwen den sanc , daz si bekenne , wer mich singen tuot . ich sol mich gein ire hulden hüetente sîn noch michels baz danne der ougen mîn : sî sî getriuwe , daz werde an mir schîn . ez ist ein wunder , mir wart nie sô wê , dô ich wole vieren vür eigen mich bôt . nû minne ich eine und decheine ander mêr und ist nâch der einen noch grôzer mîn nôt danne si wære von minne allez ie . ez was ein spil dâ mit ich umbe gienc : nû erkenne ich minne , die erkante ich êr nie .