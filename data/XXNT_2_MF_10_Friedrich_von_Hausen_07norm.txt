mîn herze den gelouben hât , solte iemer man beliben sîn durch liebe oder durch der minne rât , sô wære ich noch alumbe den Rîn ; wan mir daz scheiden nâhe gât , daz ich von lieben vriunden mîn hân getân , swie ez doch dâr|umbe ergât . hêrre got , ûf die genâde dîn sô wile ich dir bevelhen die , die ich durch dînen willen lie . ich gunde es guoten vrouwen niet , daz iemer mêr koeme der tac , daz si decheinen hæten liep , - wan ez wære ire êren slac : wie kunde der gedienen iet ? - der gotes verte alsô erschrac . dâr zuo sende ich in disiu liet und wer sie , als ich bezziste mac . gesæhe si mîn ouge nie mêr , mir tete iedoch ire laster wê .