winter , dû wilt aber twingen bluomen und der vogel sanc , die man hôrte suoze erklingen in der ouwe , daz ist niht lanc . nû ist mîn hôchgemüete kranc . noch wile sich mîn vröuwede ringen durch die nâch der ich ie ranc . sælic wîp , süez unde reine , schoene und minniclîchen var ouwê daz ir mîn sô kleine nemet mit spilenten ougen war ich dienete ie mit triuwen dar . sît ich iuch mit triuwen meine , lât mich niht verderben gar .