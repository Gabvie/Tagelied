der wahtær sanc von minnen wole . ich warne als ich von rehte sol : nû wole ûf , rîtær , ez ist tac . ein scheiden râte ich , hêrre , dir . nû stânt ûf balde , volge mir : niht langer ich dîn pflegen mac . nû wecke in , vrouwe , jô ist ez an dem morgene : sô stên ich hier vore im in alse grôzen sorgen . ir was leit daz er sô lange slief , der helt gemeit . diu reine süeze sêre erschrac , si sprach ô|wê geschæhe dir , tac , diu mîne leit hân ich von dir . dû hâst mir vröuwede vile benomen , dû kumest êr daz dû soletest komen : dû tagest vile selten liebe mir . ô|wê dir , tac , wannen hætest dich verborgen ! sô muoz ich aber umbe den werden süezen sorgen . ir was leit daz er sô lange slief , der helt gemeit . von dannen schiet der küene degen . diu vrouwe sante im süezen segen hin nâch mit ire wole wîzen hant . si sprach her und geselle mîn , dû müezest gote bevolhen sîn ; der sî durch mich über dich gemanet daz er dich , hêrre , mir behüeten müeze . als redete ûz rôtem munde diu minniclîche süeze . ir was leit daz er von dannen schiet , der helt gemeit .