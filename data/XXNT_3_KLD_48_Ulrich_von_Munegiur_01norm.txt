ich hân gesehen alle wîle daz êre niender wile sîn wan dâ rehte ire man pfliget . wolte ich des jehen , sô ist mir gar ze hêre diu vröuwede mîn ; des hât trûren gesiget . sît si sich mîn alsô lîhte bewiget , sô var eht hin , ich en|mac es niht mêre . wan dazz|ich si bite , ob sich mîn leit verkêre , kome aber danne , sî mîn vrouwe iemer mêre . ich was bewart vore leide unze an die stunde daz mir wart gegeben under hende arbeit . wole im wart der mit beiden wole kunde : vroelîche leben und ouch lîden ein leit . diu hât sich mir nû sô nâhe geleit : waz weiz mir got daz er mir swære gunde ? tete er sô wole , daz er mich ir entbünde , hei waz sîn trôst sorgen an mir nû vünte .