diu vile minniclîche diu ich dâ meine , manigen eit hân ich dâ verloren : nû|ne swere ich doch niht einem steine . ditze leit wære baz verboren , daz si mir geloubet niuwan einez : obe ich hienge , daz ich ûf der erde gerner lediclîchen gienge . umbe waz lîde ich solichen haz ? ich weiz wole , es hât diu schoene sünde , daz ire spot machet mich unvrô . ire genâden hæte ich gerne künde : simmer got , nâch ir ist mir sô rehte wê , daz ich geslâfe niemer niht sô ich wache ; dâr zuo wirde ich selten vrô wan sô ich von herzen lache . mîne tage swindent sô mit klage .