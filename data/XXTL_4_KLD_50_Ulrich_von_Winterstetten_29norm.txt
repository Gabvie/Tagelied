verholeniu minne sanfte tuot , - sô sanc ein wahtær an der zinne - doch sol sich liep von liebe scheiden . dâr nâch sô wende er sînen muot , ist ieman tougenlîche hinne ; daz|is|wâr sô tuot er wole in beiden . er sol sorgen wir von hinnen kêre : ez ist an dem morgene . volge er mîner lêre , sît_daz ich in warnen sol ; sô tuot er wole und sint sîn êre . der vrouwen dienærinne kluoc erhôrte dâ des wahtærs singen . dâ von erschrac diu vile getriuwe . diu mær si hin ze|der vrouwen truoc . si sprach wole ûf und lât iu lingen : der tac ist komen . dâ huop sich riuwe . ez ist âne sünde sprach diu tugentrîche , der in sô vunde ligen minniclîche : êrst entslâfen , nû sich hier ! ich en|weiz niht wie er hin entwîche . die rede erhôrte der werde gast dâ er lac bî der minniclîchen bî lîbes brust an blanken armen ; dâ von im slâfes dô gebrast . er sprach sol ich von hinnen strîchen , ô|wê daz müeze got erbarmen . beider sinne wurden dâ versêret , ( daz schuof vrouwe minne ) vröuwede gar verkêret . dâ schiet leit der wünnen spil , der trehene vile wart dâ gerêret .