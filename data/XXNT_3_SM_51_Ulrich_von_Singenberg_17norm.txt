nû gerte ich niht der werelte mêr , wan_daz ich wîlent solte sehen der mir daz herze nie vergaz , sît si mir tuot mit güete wê und ir mînes willen wart verjehen mit vorhte , alse ich ire wort entsaz . dô was ire wort , ire werc sô minniclich und allez ire gebæren : der iemer nâch dem wunsche schoenes wîbes solte varen , der kunde si nâch mînem dunke schoener niht gemachen , mich vröuwete , wær ich halber tôt , geruochte mich ein sælic wîp von herzen an gelachen . sô süezez lachen süezet mir daz jâr , die wîle und ouch daz leben , daz ich sorge twinge ûf hôher stên . ich weiz die süezen sælde an ir : diu sælde vröuwede kan gegeben , von der wole trûren muoz zergên . wie mohte alsô bescheidenlîcher güete iht arges widerstrîten , in der si reiniclîche lebet mit sælden ze allen zîten ? ez muoste wole sîn ein ûz der mâze nâhe gênte swære , dâ alsô werdes wîbes trôst , den si wole gæbe , ruochte si|es , niht guot ze buoze wære ! gedinge , sorge , vlêhen tuot mich vore den jâren werden alt ô|wê mir ! wie daz weget sî , daz si mich weiz alsô gemuot , swie sêre si mir tuot gewalt , daz ir mîn herze ist stæte bî ? nû sî eht stæte : ich wile mit sige oder âne sich belîben . mir mac mîn guot gedinge noch die sorge wole vertrîben : obe mir ire genâde genædiclîche wirdet erzeiget , daz vlêhen süeze ane|dem ende wirdet : sô ist allez , daz ich wê geschrei , mit vröuweden gar gesweiget .