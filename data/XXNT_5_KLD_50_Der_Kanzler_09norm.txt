veiger winter , hinnen scheide mit dir swaz uns kam ze leide , rîfe wint îs unde snê . lâzent walt anger und die heide wünniclich ire ougenweide sich genieten jârlanc mêr , lâzent uns kleine vogel singen , lâzent den sumer swære uns ringen , lâzent in ouwen schône ûf dringen liehte bluomen und den klê . êr|êre|gernten stolzen leien , vröuwet iuch gein dem süezen meien , gein der vröuwedebernden zît . hiure sihet man megede reinen . dar sulet ir iuch vroelîche zweien , minnestiure iu nâhe lît . wîp sint lieber dinge ein krône : dienent wîben , daz stêt schoene . wîplîche güete iu lieplîche lône mit dem bezzisten sô si gît . sumerzît und wîbes minne mannen troestent die vünv sinne . vrouwen tuont gesihte wole ; der gehoerde durch gewinne vogel stimme ûz walde und inne mannes herze ervröuwen sol ; vîolsmac tuot sorge slîfen ; kiesen süeze vruht vürerîfen ; lieplîche werdiu wîp an grîfen wende iu wernden senden dole .