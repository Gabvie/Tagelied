nû her , ob ieman kan vernemen des ich von minne künden wile . ob iuch diu rede niht gar entzeme , verdrieze iuch , leget mir ein zil , vüre daz spriche ich niht mêr : swer mich dâr an bedenke , des wille müeze an wunsche ergên . ez nâhet dem tage . swâ sich zwei liebe schieden , die haben herzeleide klage . ez warp ein rîtær lange zît umbe eine vrouwen vile gemeit ; doch wart verendet wole sîn strît , si galt im al sîn arbeit vile wole nâch sîner ger ; si beschiet im tougenlîchen dâ si in des lônes wolte wer . ez nâhet dem tage . swâ sich zwei liebe schieden . die haben herzeleide klage . diu schoene vrouwe kam gegân dâ si den selben rîtær vant , er wande si zuo sich gevan , in dûhte , er wære aldâ volant . bindes huop sich ein dôz , daz si sich muosten scheiden ; des wart ir beider leit vile grôz . ez nâhet dem tage . swâ sich zwei liebe schieden , die haben herzeleide klage . si wâren beide entzündet gar , der rîtær und diu vrouwe hêr . des nam diu minne guote war , si en|liez si langer beiten mêr , si schuof vile schiere alsô , daz aber ze|einander kâmen und wurden wole nâch leide vrô . ez nâhet dem tage . swâ sich zwei liebe schieden , die haben herzeleide klage . dô alle ire wille wole ergienc mit lieben werken dâ zestunt , die vrouwen er zuo sich gevienc , er kuste|es an ire süezen munt , er swuor vile tiure hier , im würde nie sô liebe , sît_daz in got ze|der werelte lie . ez nâhet dem tage . swâ sich zwei liebe schieden , die haben herzeleide klage . nâch der vile grôzen liebe kam im ein unsemftez ungemach , daz im der minne ein teil benam . der lieben vrouwen er verjach , er sprach vile schoene wîp , daz wir uns müezen scheiden , des lît gar vröuwedelôs mîn lîp . ez nâhet dem tage . swâ sich zwei liebe schieden , die haben herzeleide klage . diu minniclîche vrouwe sprach vruo dich , trûtgeselle mîn , sît dir sô liebe nie geschach sô her ze mir , nû bin ich dîn . ich hân dich umbevâhen : nû wis in hôhem muote , jô ist al dîn wille an mir ergân . ez nâhet dem tage , swâ sich zwei liebe scheiden , die haben herzeleide klage . der rîtær guot sprach dô hin ze ire genâde , vrouwe küningîn , dû hâst sô wole gelônet mir , daz dir iemer sol daz herze mîn gelîchen willen trage alsô mîn selbes lîbe ; vüre|wâr vernim waz ich dir sage . ez nâhet dem tage , swâ sich zwei liebe scheiden , die haben herzeleide klage . ich sol dir , sprach diu vrouwe hêr , getrûwen aller stæticheit . nû tuo durch mich ein lützel mêr , daz dû vermîdes senentiu leit , ob ich dir mære bin . dû en|leistes mîne lêre , sô ist unser zweier liebe hin . ez nâhet dem tage , swâ sich zwei liebe scheiden , die haben herzeleide klage . wie mohte ich leisten dîniu wort , diu dû mir vore gezelet hâst ? der liebe vünte nieman ort , wie nâhe dû mir ze herzen gâst . des muoz ich kumber dolen , swenne ich mich von dir scheide , des ich von schulden trûren sol . ez nâhet dem tage . swâ sich zwei liebe schieden , die haben herzeleide klage . dô sprach daz wünniclîche wîp nû en|trûre niht , daz ist mîn rât : wilt|dû verliesen sô den lîp , daz ist unvrumes mannes tât . dû solt gedultic sîn : swer minnet âne mâze , dâ ne|ist niht guoter sinne bî . ez nâhet dem tage . swâ sich zwei liebe schieden , die haben herzeleide klage . swer sich an liebe mâzen kan , der hât mir ungelîchez leben . jâ twinget mich vile senden man diu minne , daz ich muoz begeben die werelt in kurzen tagen nâch dînem süezen lîbe . maht|dû daz , vrouwe , an mir vertragen ? ez nâhet dem tage . swâ sich zwei liebe schieden , die haben herzeleide klage . wie mohte ich lengen baz dîn leben ? nû tuon ich allez daz ich sol . mich selben hân ich dir gegeben : sô wande ich dir gesenften wole . nû sprich , waz wilt|dû mêr ? mac ich dir daz gewinnen , dâr an sol al dîn wille ergên . ez nâhet dem tage . swâ sich zwei liebe schieden , die haben herzeleide klage . mîn sorge swachet mir den sin , des muoz ich in den riuwen sîn , swenne ich sô lange von dir bin , daz dû vergezzest , vrouwe , mîn . des muoz ich kumber tragen : daz ist mîn allermeiste klage . ez nâhet dem tage . swâ sich zwei liebe schieden , die haben herzeleide klage . nû hoeret wie der vrouwen guot des heldes klage ze herzen gienc . si dâhte senften im den muot , mit armen sîn ze sich gevie . si kuste in âne zal . si sprach gezogenlîchen nû hâs|dû guoter minne wal . ez nâhet dem tage . swâ sich zwei liebe schieden , die haben herzeleide klage . dô sprach der rîtær überlanc nû hoere , herzevrouwe , mir : ein swære tuot mich vröuweden kranc , sô mir gedanke koment von dir und ich dîn niene hân , sô gât ez an ein trûren ; des muoz ich stæte vröuwede lâzen . ez nâhet dem tage . swâ sich zwei liebe schieden , die haben herzeleide klage . dô sprach diu vrouwe wole|getân der sorgen solt|dû wesen vrî . die_wîle ich muot ze minnen hân , sô sol mir iemer wonen bî guot trûtschaft hin ze dir von herziclîcher liebe ; des solt|dû wole getrûwen mir . ez nâhet dem tage . swâ sich zwei liebe schieden , die haben herzeleide klage . sô wole mich daz ich hân vernomen von dir sô wünniclîchen trôst . ez sol mir al ze heile komen , ich wirde ab aller leide erlôst , sît ich gehoeret hân von dir sô süeze mære ; des wile ich allez trûren lâzen . ez nâhet dem tage . swâ sich zwei liebe schieden , die haben herzeleide klage . nû hoeret wie die lieben dô ire leit verklageten dô zehant . si wurden beide einander vrô . diu minne hæte an in geblant riuwe unde senente nôt . si sprach mîn trûtgeselle , uns mac niht scheiden wan der tôt . ez nâhet dem tage . swâ sich zwei liebe schieden , die haben herzeleide klage . hier müget ir merken vremede zal , wie liebe dâ mit liebe vaht : êr_danne si schieden ab dem wal . daz jâmer swendet in die naht . dâ was sîn ungemach , er sûfte inniclîchen , dô er den morgen schînen sach . ez nâhet dem tage . swâ sich zwei liebe schieden , die haben herzeleide klage . swer iuch von ende solte sagen , wie daz in dô diu minne twanc dô er erschrac von dem tage , ez mohte iuch dunken alze lanc . des wart sîn herze sêr , er sprach vile jâmerlîchen gebiut mir , edeliu vrouwe hêr ! ez nâhet dem tage . swâ sich zwei liebe schieden , die haben herzeleide klage . diu schoene vrouwe sprach alsô vile lieber lîp , nû wis gesunt , vile senftes muotes unde hôh . si kusten sich ze maniger stunt . er sprach trûtvrouwe mîn , gelücke liebe und êre , heil , sælde müeze mit dir sîn . ez nâhet dem tage . swâ sich zwei liebe schieden , die haben herzeleide klage . sus endet sich der zweier strît mit süezen worten âne haz . swâ liep an liebes arme lît , die sulen iemer merken daz , êr ez an ein scheiden gê , daz|si aber zesamene denken ; wan afterriuwe tuot vile wê . ez nâhet dem tage . swâ sich zwei liebe schieden , die haben herzeleide klage .