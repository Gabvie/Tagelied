sich vröuwet mîn gemüete ze allen stunden durch ein reine sælic wîp , diu mit rehter güete hât entbunden gar von sorgen mir den lîp . diu|ist behuot valsches , hôchgemuot unde ist wert . swenne ir mundel lachet , sô loselîche sie|ez machet , daz mîn herze zuo ir gert . ach durch got , wie rehte zartlich wende künnen sich ire ougen klâr . ze|wâr sie treit gar slehte wîze hende , wole gestalt unmâzen gar . sint dâ bein inne ? ich wæne nein . tar ich|es ie , suoste ir blanke kele , des ich niht en|hele , wîzer tûsent|stunt danne snê . man seit , swâ man ringe nâch , des werde im ze lezzeste doch sîn teil . sô lâz mir gelingen an dir , vile werde . ich ranc ie daz von dir heil mir geschæhe . lieber lîp , lâ se , hâst dusmuot , sprich jâ , süeze reine , wilt|dû|ez aber meinen , jâ jâ jâ sprich , sô ist ez guot .