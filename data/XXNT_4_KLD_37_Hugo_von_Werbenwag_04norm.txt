vröuwedenrîcher süezer meie , dû solt willekomen sîn : schoene bluomen maniger leie bringet uns dîn liehter schîn . jâ hâs|dû die werelt vile gar geschônet , ire gevroenet vogellîn . dâ bî gehoert man suoze singen die vile lieben nahtgal in dem walde liute erklingen ire vile wünniclîchen schal ; dâ hât si den sumer wole gehûset , nû verklûset stêt ire sal . ob wir hier bî trûric wæren , wie gezæme uns jungen daz ? bî sô wünniclîchen mæren zimet uns vröuwede michels baz . jâ sulen wir den liuten vröuwede machen , gar verswachen argen haz .