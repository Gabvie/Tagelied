der meie ist komen gar wünniclich mit maniger hande schoene . der walt ist niuwes loubes rîche , in vröuwet der vogel tuonte . si hebent wünniclîchen schal , vore in diu liebe nahtegal , der sanc ich hôhe krône . junge und alte , sît gemeit und sprechet wole den vrouwen . von in kumet alliu sælicheit , ir müget si gerne schouwen und sulet in iemer wesen holt : si gebent wünnebernden solt , ire lop ist wole erbûwen . gedenke , sinnic sælic man , an reiner wîbe güete , waz si wirde mügen hân . ire lop in êren blüejete und ist ouch gar durchliuhtic ganz alsam der liehten sunnen glanz : si gebent hôchgemüete .