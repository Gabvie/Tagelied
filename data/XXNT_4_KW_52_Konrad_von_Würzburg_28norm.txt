mînen muot hât diu minne sêre entzunt : als ein gluot ich entbrinne ze|aller stunt . ungewinne sint mir inne worden kunt . küninginne , mîne sinne tuo gesunt ! hôher vröuweden vunt sende in mînes herzen grunt ; ich bin in den tôt verwunt : daz tete mir dîn rôter munt . vrouwe mîn , dû verkêre mîniu leit ! lâ mir sîn vröuweden lêre vile bereit ! prîs und êre dir , vile hêre , sî geseit iemer mêre ; dîn lop sêre werde breit , sît dîn name treit hôher wîbe werdicheit ; âne wandels gunderfeit zieret dich der tugent kleit .