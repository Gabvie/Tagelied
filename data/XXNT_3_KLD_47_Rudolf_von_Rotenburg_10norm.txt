ich wile nû den wole gemuoten singen , den noch rehtiu vröuwede sanfte tuot : wer sol den verzageten vröuwede bringen , die man selten vindet wole gemuot ? wole in die sô schône sich versinnent daz si vröuwede minnent und daz man guoten wîben sprichet guot . ô|wê langer dienest sô verlorene hûsen daz ich nieman kan gesagen wie , daz berede ich : kumet ez von einem zorne , daz erziuge ich wole daz si den lie . wile ap si durch die verkorenen schulde mir versagen ire hulde , daz vriesche ich êr von guotem wîbe nie . minniclîche ich von der guoten sunge , lônete sî mir mînes sanges baz . daz mir eteswenne wole gelünge , wolte minne noch bedenken daz . waz kan baz ein herzeleit verkêren unde vröuwede mêren , sô daz man schoene lebe und âne haz ?