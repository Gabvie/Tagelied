ich wile mit vröuwederîchem muote singen alle die wîle ein wîp . ire güete kêre mir ez ze guote , die mîn herze und al den lîp ane valsch in ire gewalt betwungen hât , sô daz mir nie liebers wart geboren , nimet si nû ze guotes wîbes herzen râte , sô dinge ich , daz ( ) mîn stætez liep an ir niht sî verloren . verteilet mich diu schoene ire güete hinnen hin als ouch dâ her , sô twinget liebe mîn gemüete , sô daz ich des niht entber , ich en|habe vür guot , swaz si mac an mir begên , und en|wil mich niht wan des bezzisten ze ir versên , swie si wile sô wile ich , daz mîn vröuwede stê , noch niemer liep noch guot âne ire genâde mir beschê !