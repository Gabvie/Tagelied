ein mundel rot zwô brûne brâwe hânt mich verwunt niht anderswâ wan in daz herze mîn , aldâ diu minne wonet mir alze nâhe . sô sêre ringe ich ûf ire slâ , daz ich ervürhtet wirden grâzît , ez wende ein lieplich jâ . ze|der werelte kume er niemer mêr dem nâch sîneme liebe sî sô wê . mich vrumet niht meie noch sîn klê , ich ahte ûf bluomen alse ûf snê , mir ist swære der süeze vogel schrê . nâch ire sene ich , swie|ez mir ergê : sus lige ich in ire minne sî . mîn muot ist swærer danne ein blî : der solte grüenen sam ein zwî . daz mich dâ twinget , daz ist si . ich mohte sorgen werden vrî , solte ich der lieben wesen bî nâch mînem willen tage drî , sô wær mîn vröuwede grôz , ahî . swaz ich die minnestricke vlôhe , doch hânt si mich bevangen sô daz ich an vröuweden bin ze rôh . ire ermel blanc , ire hende zwô der trûten machete mich wole vrô , daz mîn gemüete drünge ûf hôhe als in dem meien gruoniu - . ich bin von senelîcher müeje , diu mich dâ drücket sam ein vlül in mînem herzen ie sô rûh . vile süeze minne , woltest dû mich senden siechen trôsten nû , ich ahte kleine der merkær hiu und lieze gar der sorgen driu .