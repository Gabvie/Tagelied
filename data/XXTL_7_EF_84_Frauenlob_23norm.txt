durch dinster vinster , nebel dicken blicken sihet man grâwen tac ; in den lüften ob den klüften vogele schrîent unde grînt , singent alle ire bezzisten don ; schoene taget ez sus wart ein wahtær singen . ich wecke , schrecke zwêne getrûwete liute sô ich bezziste mac , daz si wachen und besachen , wie sie beide sich vore leide hüeten schiere , daz râte ich . mich kan mîn muot des tages inne bringen . nû ziuh vruo dîn hinevart ! wart zuo dir , zart , daz werde gekârt dîn lîp vile balde hinne ; ich spriche : sich des tages schîn , vîn hêrre mîn , dir nâhet pîn , und lebes|dû nâch ire sinne ; wan ze|wâr mich dunket , der minne zange habes in twange , daz jô lange gerne wolte bî dir sîn ; gedenke ûf scheiden ! dich niht triegen armes twange und umbevange , nim urloup von der vrouwen dîn ; entslâf niht mêre , von hinnen kêre ! der rât ist mîn diu vrouwe genouwe dise wîse lîse ebene dô vernam ; si wart munder und nam wunder , ob der wahtær sîn gelehter tribe in tages dônes ruofe ; ûf stuont diu vrouwe gein eineme venster warten . die vesten glesteten an dem trône schône von der sterne strâme . si sprach : guoter wahtær vruoter , lâ dîn spotten : hanenôten und ire kreie betriuget dich ; sich , hôher und schouwe diu vogellîn in dem garten , wie die hier sint singenes bar ; gar lûterbar der mâne klâr noch schint in dem gestirne ! sie hier lie den wahtær stân , âne lieben wân trat si hin danne und sprach mit triuwer werne : mîn trûtgesell , des himels speren sich nû kêren , sam sich mêren wile des liehten tages schîn . dîn hinnen scheiden kan mir grôze vröuwede zeren ; ich wile dich lêren , wan dû solt varn , dâr umbe mîn in armen blanken gar sunder wanken lâ dir wole sîn . der werde swerde sprach in leiden : scheiden muoz ich mich von dir . - , - , - , - , die - , tabeleten liuhtent nâch des tages schîne ; vin vrovelîn zart , nû lâz mich von dir kêren ! dîn êre mêre ich beware ze|wâre wan daz leben mir . swie durchgeilet - ungemeilet , vrouwe hêre , belîp dîn êre - von dir muoz ich scheiden doch ; ouch würde ez kunt , ez mohte uns trûren mêren . ei hei ! schrei daz reine wîp , beliep , süezer lîp , Vride . .