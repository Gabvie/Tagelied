swem von guoten wîben liep geschihet , der hât aller sælde wole den bezzisten teil . wâ gesach ie man sô guotes iht ? an in lît der werelte wünne und ouch ire heil . wole im , er ist ein sælic man , der wole an in erwirbet pfliht der vröuweden , der ire guote wunder geben kan . trûren muoz ich sunder mînen danc , in der werelte wære nieman gerner vrô . swar ich ie nâch hôhem muote ranc , daz hât mir mîn ungelinge erwendet sô , daz ich - wæne - des entgalt , daz mich wan einer liebe twanc alde daz ich ûf guot gelinge was ze balt .