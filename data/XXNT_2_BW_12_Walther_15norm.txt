uns hât der winter geschadet überal : heide unde walt sint beide nû val dâ manic stimme vile süeze inne hal . sehe ich die megede an der strâze den bal werfen , sô kæme uns der vogele schal . mohte ich verslâfen des winters zît ! wache ich die wîle , sô hân ich sîn niet , daz sîn gewalt ist sô breit und sô wît . weiz got , er lât doch dem meien den strît , sô lise ich bluomen , dâ rîfe nû lît . wolte der winter schier zergân , sô liez ich alle mîn sorge , die ich hân . anders hât er mir niht getân , wan_daz er lenget den lieben wân , mir sol ein vröuwede in dem meien entstân . ich wünsche , daz der winter zergê , wan er en|hât vröuwede niht mêr , wan kalten wint , dâr zuo regen und snê . daz tuot den ougen unsanfte wê . sælic sî grüene , loup unde klê swaz mir nû wirret , des wirdet allez rât . swie mir der muot bî der erden nû stât , noch kumet , daz er in die sunnen gât . tuot man , daz man mir gelobet hât , ouwê , wie hôhe denne mîn herze stât !
