vrouwe , mînes herzen trôst aleine , vröuwede und wünne mîner zît , wær dîn vröuwede grôz , dîn jâmer kleine , daz liez ich gar âne nît . al dîn klage ist mir gemeine . ouch sô müejet mich iemer sît sorge diu dir nâhe lît . wes solte ich mich vröuwen alse sêre ? jâ hoer ich die bezzisten klagen daz man vröuwede uns wîben gar verkêre ; des muoz ich vile gar verzagen , sît nû trûren ist ein êre , sô wile ich mîn herze tragen nâch den vröuwedelôsen tagen . vrouwe , ich weiz wole daz ir sît betwungen von den jungen mit gewalt . wan die alten die nâch vröuweden rungen die sint nû an vröuweden balt . bî den alten mac man jungen , bî den jungen wirdet man alt , wan ire sorge ist manicvalt .