slæfest dû , vriedel ziere ? man wecket uns leider schiere ; ein vogellîn sô wolegetân daz ist der linden an daz zwî gegân . ich was vile sanfte entslâfen , nû rüefest|dû , kint , wâfen . liep âne leit mac niht sîn . swaz dû gebiutest , daz leiste ich , vriuntinne mîn . diu vrouwe begunde weinen : dû rîtest hinnen und lâst mich eine . wenne wilt dû wider her zuo mir ? ouwê , dû vüerest mîne vröuwede sament dir !