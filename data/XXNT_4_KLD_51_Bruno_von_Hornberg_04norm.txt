ahtent wie mir wære dô ich ire hant in mîner hende hâte unz_daz ich die beslôz . ich was âne swære . dô was si vore missewende vrî , bî der mich nie verdrôz . schoene , tugent und êre hât diu reine muotes êre , diu mich dâ ze|dem herzen schôz . vrouwe minniclîche , dû solt mich von sorgen bringen durch dîn reine sælicheit . ich bin vröuwedenrîche , mac mir wole an dir gelingen ; sô wile ich dir sîn bereit sælde ûf dîne güete . dû solt troesten mîn gemüete : durch dich trage ich senentiu leit . ich wânte âne swære sunder senente nôt belîben , êr_daz ich ein wîp gesach , diu|ist sô vröuwedenbære . swem ie trôst von guoten wîben oder ie herzeleit geschach , der sol durch sîn êre wünschen daz si noch verkêre durch ire tugent mîn ungemach .