ich wile singen unde lachen , swanne ich sihe diu mich betwungen hât . ire genâde mir muoz wachen , sol der mînen sorgen werden rât . si sehent mîn ougen , daz ist unlogen , diu ich lieber hân danne al der Kriechen bogen . si ist mir liep âne alle unstæte , wan sîn wart nie valscher minne wert . gerne ich ire genâden bæte , der ich ie mit triuwen hân gegert . in ir gewalten muoz ich alten und wile an ir mîn triuwe alsô behalten . lieber hæte ich von ire lône niht wan ein vile kleinez vingerlîn , danne daz rîche und ouch diu krône mit der vürsten willen wære mîn . der ist doch kleine wan mîn eine , die wænent daz ich sî mit triuwen meine .