ô|wê daz ich si ie gesach diu mir daz herze hât betwungen ! von der sô lîde ich ungemach der ich dicke hân gesungen . des sol si mich geniezen lâzen , wile si triuwe an mir erzeigen : ich was ir ie vile undertân und büte mich der schoenen ze eigene . ô|wê daz ich nû scheiden sol von liebe , daz ist grôz ungevelle . daz scheiden tuot mir niht ze wole : wem lâzes|dû mich , trûtgeselle ? sô wê der jâmerlîchen nôt , daz wir uns lebentic müezen scheiden ! nû kum , vile grimmiclîcher tôt , und rihte gote von uns beiden . dô ich dem bâbeste des verjach und aller mîner missetæte und er an mînem brieve sach , ich minne ein wîp mit ganzer stete entvoren âne wandel ist ire lîp . got der was vile senftes muotes , dô er geschuof sô reine ein wîp . ich en|gesach nie niht sô guotes .