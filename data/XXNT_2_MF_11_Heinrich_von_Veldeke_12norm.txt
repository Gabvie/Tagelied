swer ze der minne ist sô vruot , daz er der minne dienen kan , und er durch minne pîne tuot , wole im , der|ist ein sælic man ! von minne kumet uns allez guot , diu minne machet reinen muot , waz solte ich sunder minne danne ? ich minne die schoenen sunder danc , ich weiz wole , ire minne ist klâr . obe mîne minne ist kranc . sô wirdet ouch niemer minne wâr . ich sage ir mîner minne danc , bî ire minne stât mîn sanc , er ist tump , swers niht geloubet gar .