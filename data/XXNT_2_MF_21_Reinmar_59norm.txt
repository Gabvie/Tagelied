zuo niuwen vröuweden stât mîn muot vile schône , sprach ein schoenez wîp . ein rîtær mînen willen tuot : der hât geliebet mir den lîp . ich wile im iemer holder sîn denne keinem mâge mîn . ich getuon im wîbes triuwe schîn . diu wîle schîne mir zergât , swenne er an mînem arme lît und er mich zuo im gevangen hât . daz ist ein wünniclîche zît . sô ist mîn trûren gar zergân und bin al die wochen wolegetân . ei , waz ich denne vröuweden hân !