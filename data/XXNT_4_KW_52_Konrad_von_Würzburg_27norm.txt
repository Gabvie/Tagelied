jârlanc wile diu linde von winde sich velwen , diu sich vore dem walde ze balde kan selwen . trûren ûf der heide mit leide man vebet : sus hât mir diu minne die sinne betrüebet . mich hânt senente wunden gebunden ze sorgen : diu muoz ich von schulden nû dulten verborgen . diu mit spilenten ougen vile tougen mich sêret , diu hât mîn leit niuwe mit riuwe gemêret . genâde , vrouwe , reine ! dû meine mich armen ! lâ dich mînen smerzen von herzen erbarmen ! mîn gemüete entbinde geswinde von leide ûz der minne viure dîn stiure mich scheide !