die bezzisten die man vinden kunde von dem pfade unz ûf den Rîn die suochte ich nû manige stunde und vant si in dem herzen mîn . die ich hân erwelt ûz allen wîben , diu ist hier , bî der wile ich belîben . ich wile mîn suochen lâzen sîn , ich en|sol niht langer trîben . swie die vogel an dem rîse singen nider oder hôhe , sô singe ich in einer wîse unde en|wirde ouch niemer vrô von der schoenen die ich dâ minne . diu mac mir vröuwen herze und sinne . ire genâde sint alsô , daz ich ir niht wan vrumen gewinne . swie si in der mâze schoene wære und alse gar niht minniclich , sô en|hæte ich sô manige swære von ir niht , des dûhte mich . woltes hân mit mir gemeine mîner sorgen niht wan eine , lîhte si bedæhte sich daz mîn trûren würde kleine .