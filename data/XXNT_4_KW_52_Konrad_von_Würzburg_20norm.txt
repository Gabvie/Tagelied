tuo mit vollen aber triufet ûf die rôsen âne tuft , ûzer bollen schône sliufet maniger lôsen bluote kluft . dâr|în senkent sich diu vogellîn , diu getâne liute erklenkent , daz vile schoene kan gesîn . bî der wünne wole mit êren sol sich kleiden mannes lîp , daz im kunne vröuwede mêren ein bescheiden sælic wîp . swer verschulden wîbes minne sol , der muoz ringen nâch ire hulden mit vile dingen tugende vol . swer mit sinne valsch kan veben als ein dieplich nâchgebûr , der wile minne sô betrüeben , daz ire lieplich lôn wirdet sûr : man sol zwischen minne mit genuht triuwe in glanzer stete mischen : daz biret ganzer vröuweden vruht .