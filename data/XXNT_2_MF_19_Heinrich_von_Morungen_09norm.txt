sîn hiez mir nie widersagen unde warp iedoch unde wirbet noch hiute ûf den schaden mîn . des en|mac ich langer niht verdagen wan si wile ienoch , alliu lant behern und sîn ein rouberîn . daz machent alle ire tugende und ire schoene , die manigem manne tuont wê . der si an sihet , der muoz ir gevangen sîn und in sorgen leben iemer mêr in den dingen ich ire dienestman und ire eigen was dô , dô ich si durch triuwe und durch guot an sach , dô kam si mit ire minnen an und vienc mich alsô , dô si mich wole gruozte und wider mich sô sprach . des bin ich an vröuweden siech und an herzen sêre wunt ; und ire ougen klâr diu hânt mich beroubet gar und ire rôsevarwer rôter munt .