daz vrô mîn muot von herzen sî ( ) , des müeze diu vile werde sæliclîche leben , diu mich von maniger sorge vrî gemachet hât und ouch vile liehten trôst gegeben , daz lieber trôst nie manne von sô reinem wîbe kam : dô si mir alle unvröuwede mit sô stæter vröuwede nam . ich sage iuch , wære ez alse ich hân gesaget , sô möhte nû mîn endelôsiu klage wole sîn verdaget . der werden wirde wirdet mich , ûf die si sich mit allen guoten dingen wiget . waz lobe ich ? si lobet selbe sich mit dem , daz si sô stæticlîche ire güete pfliget . ire sælde seltet lîp und êre , swem si wile : diu selbe sælde vröuwet ein teil mich mêre denne vile . ich sage iuch , wære ez alse ich hân gesaget , sô möhte nû mîn endelôsiu klage wole sîn verdaget . ir sprâchet ie den vrouwen wole : habe ich des wole genozzen , daz vergelte iuch got . vile gerne ouch ich ez gedienen sol , wan sô , daz ich dâr|umbe niht en|sî der werelte spot . ich gewan noch nie gein iuch decheinen muot : mir ist anders inniclîche liep , swer iuch iht ze liebe tuot . ich sage iuch , ist ez alse ich hân gesaget , sô en|darf noch iuwer endelôse klage niht sîn verdaget !