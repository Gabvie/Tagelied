swer sich underwintet munnes und dienestes nâch minne dâ er genâde vindet , daz heize ich guote sinne . der sinne mir gebrast , dô ich mich an si wânte : si was diu schoeneste von dem lande , ouch wande ich daz si guote erkante : leider diu ist ir ein gast . ô|wê , waz wirdet mîn und wie sol ich gebâren ? sol ich âne vröuwede sîn in mînen bezzisten jâren , sô wirde ich jâmerlîchen alt . mîn stæte tuot mir disen pîn : der wolte ich ane sîn : ez ist der meiste kumber mîn daz ich des entgilte des nieman entgiltet .