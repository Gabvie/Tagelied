ich klage dir , edeliu vrouwe hêre , daz ich vröuweden eine stân von dînen schulden , daz verkêre : troeste mich vile senden man ! ich lebe in senelîcher nôt , sît mîn ougen lachen sâhen dînen lieben munt sô rôt . ich wânte , ich iemer solte lachen , dô ich dich , vrouwe , lachen sach . mîn muot begunde an vröuweden swachen , dô mîn herze mir verjach , ez müeze dîn gevangen sîn . âne urloup schiet ez von mir balde zuo dir , liebiu vrouwe mîn . rôsenrôt ist ir daz lachen , der vile lieben vrouwen mîn . waz kunde er wunders an ir machen , der ir gap sô liehten schîn ! si ist mînes herzen ôsterspil : iemer mêre unz an mîn ende mîn herze von ir niht en|wil .