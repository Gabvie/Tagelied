der helden minne ire klage dû sünge ie gein dem tage , daz sûre nâch dem süezen . swer minne und wîplîche grüezen alsô entvienc , daz si sich muosen scheiden , - swaz dû dô riete in beiden , dô ûf gienc der morgensterne , wahtære , swîc , dâ von niht vünke . swer pfliget oder ie gepflac , daz er bî lieben wîben lac , den merkæren unverborgen , der darf niht durch den morgen dannen streben . er mac des tages erbeiten . man darf in niht ûz leiten ûf sîn leben . ein offeniu süeze wirtes wîp kan soliche minne geben .