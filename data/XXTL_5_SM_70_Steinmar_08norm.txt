ein kneht , der lac verborgen , bî einer dierne er slief , unz ûf den liehten morgen , der hirte lûte rief : wole ûf , lâz ûz die hert ! des erschrac diu dierne und ire geselle wert . daz strouw , daz muoste er rûmen und von der lieben varn . er torste sich niht sûmen , er nam si an den arn . daz hôh daz ob im lac , daz ersach diu reine ûf vliegen in den tac . dâ|von si muoste erlachen , ir sigen diu ougen zuo . sô süeze kunde er machen in dem morgene vruo mit ir daz bettespil . wer sach âne geræte ie vröuweden mêr sô vile !