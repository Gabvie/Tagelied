liehter sumer , dîn süeze wünne wile bî manigen vröuweden sîn . baz danne ich gedenken kunne singent aber diu vogellîn . dâ bî sihet man schône in bluote boume stân , des meien güete treit dem winter manigen haz . nû ist der vogel nôt zergangen , doch klage ich ein ander nôt : wê , jâ muoz mich des belangen daz ire munt durchliuhtic rôt mir niht wile die vröuwede mêren . süeze minne , maht dû lêren sie daz mir mîn leit zergê .