neinâ , helfet vrô belîben gein der wünniclîchen zît ! dienet reinen guoten wîben : jâ waz vröuweden an in lît . ich wile hôhes muotes sîn und wile singen ûf gedingen der vile lieben vrouwen mîn . wenne wile si mir trûren swachen , der ich hân gedienet her ? ez muoz in ire dieneste erkrachen beide schilt und ouch daz sper . genâde , ein vrouwe minne , sprich daz diu guote der ich muote iht langer lâze in sorgen mich .