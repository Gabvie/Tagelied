willekomen sî der sumer schoene , willekomen sî diu wünniclîchiu zît ! ich hôrte aber kleiner vogel tuonte . sehet wie heide und anger aber schône lît , sît der winter muoz dem sumer lâzen sînen strît ; sehet , vröuwede ist ûf den strâzen , die uns der vile wünniclîche meie gît . nieman durch sîn tugent mir daz verkêre , obe ich aber singen muoz der vrouwen mîn . des wile twingen mich diu süeze hêre und der lieben rôsevarez mündelîn . bin lîde ich von ir , sî minniclîche : trôste mich diu reine tugentrîche , sô müeste aller mîner swære ein ende sîn . sol ich niht den hôhen trôst erwerben , sô bin ich an allen mînen vröuweden tôt . lât si mich in ungenâden sterben , ô|wê wie zimet daz ir süezen munde rôt ? nôt lîde ich von ir , si minniclîche : trôste mich diu reine tugentrîche , diu mir ze einem mâle ir lieplîche grüezen bôt !