vile liebiu sumerwünne , swer dich baz danne ich geloben kunne , der helfe mir loben die vrouwen mîn : ist ez im liep , ich hilfe im loben die vrouwen sîn . ich habe ir vile gesungen : dannen ist mir niht liebes an gelungen ; doch singe ich iemer ûfe daz , daz stæter dienest iemer bringet eteswaz . wær mir iht baz gelungen , danne mir gelungen ist , ich hæte ouch baz gesungen , dâr umbe en|wile ich niht verzagen , en welle ire êre sagen der süezen die ich dâ minne unde her geminnet hân mit herzen und mit sinne und minnen muoz die_wîle ich lebe ûf liebes lônes gebe . vrouwe mîn , lâ hoeren mich ob mich mîn sanc vervâhe , des bite ich von herzen dich : sô wile ich singen baz danne êr daz ich des vrô bestê .