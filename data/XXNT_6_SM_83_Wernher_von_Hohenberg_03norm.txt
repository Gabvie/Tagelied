mit urloube wile ich scheiden von dem lande , herze und muot , daz lâze ich ir ze pfande , sîn und gedanc , die weln von ir niht scheiden , si sint ir bî mit stæticlîchen triuwen : daz ist alsô und sol mich doch niht riuwen . und wer ich von den kristenen zuo den heidenen , sô wile ich doch ire dienær sîn , diu mich dâ twinget her von kindes jugent . ich wile der lieben vrouwen mîn mit willen dienen durch ire wîplich tugent . wie si mich hât beroubet muotes und der sinnen gar ich niet aldar : daz muoz mir sîn erloubet , wie verre ich von den landen var .