wole mich der stunde , daz ich sie erkante , diu mir den lîp und den muot hât betwungen , sît dazz|ich die sinne sô gar an sie wande , der si mich hât mit ire güete verdrungen . daz ich von ir gescheiden niht kan , daz hât ir schoene und ire güete gemachet und ire rôter munt , der sô lieplîchen lachet . ich hân den muot und die sinne gewendet an die reinen , die lieben , die guoten . daz muoz uns beiden wole werden volendet , swes ich getar an ire hulde gemuoten . swaz ich vröuweden ze|der werelte ie gewan , daz hât ire schoene und ire güete gemachet und ire rôter munt , der sô lieplîchen lachet .
