liep , liebez liep , liebiu vrouwe , liep , herzen trôst und der sinne , liep , liebez liep , liebiu schouwe , liep , daz mich roubet : dîn minne ( hei , lieber lîp , sælic wîp , liep , liebez liep ) senentiu leit mir vertrîp ! liep , dû bist mir nû vile lange liep und hân dir vile gesungen . nâch dîner hulde ist mir ange , des hât mich minne betwungen . ach , vrouwe mîn , sich , der pîn nimet vröuwede mir , sol ich lange alse sîn . ire schuohene , ire güete , ire gebære hânt mich ze tôde verwunt . des stirbe ich nû in einem jâre , ob mich ire trôst niht gesündet . ach , wâfenâ ! si ist mir dâ liep unde lît mînem herzen vile nâh .