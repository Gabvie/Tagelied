der ich leider dise naht gehüetet hân , der umbevane ist ( ) noch sô manicvalt , wan ir beider wille stellet sich enein . ire sorge ist kleine : si sint sô minnenbalt . wanne sorgent si , wie ez uns ergê ? wirdet man sîn gewar , sô komen wir in nôt . nû welle got , daz si sich scheiden êr ! ez beginnet gegen dem tage stellen sich : alsus warne ich si beidiu , der ich pflac . des gewinnet doch mîn vrouwe leides vile , dâ|von si en|wil niht wizzen noch den tac . mîn hêrre sehe selp dâr zuo : ez stêt beiden umbe ire lîp , ich kume wole hin , wan ich wile sîn ûz vore dem morgene vruo . ich sleich tougen ûz und sanc ein warnen dô . dô sprach ie sô mîn vrouwe minniclich : ane lougen , der wahtær hât uns verlân . dû solt ûf stân , mîn hêrre tugenden rîch ich weiz nû wole , daz ez ist zît , des sich unser lieplich triuten scheiden sol . ez kumet niht wole , swer doch ze lange lît !