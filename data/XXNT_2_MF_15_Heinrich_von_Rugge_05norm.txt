mich grüezet maniger mit dem munde , den ich doch wole gemelden kunde , daz er mir ze keiner stunde rehter vröuwede nie niht gunde . den gelîche ich einem hunde , der durch valschen muot sich des vlîzet , daz er bîzet den , der im niht enttuot . ich erkenne mînen vriunt sô stæte , daz er niemer missetæte wan durch boeser liute ræte , der die ungetriuwen bæte . daz si niht in schoener wæte truogen valschen muot , daz stüente in wole . ire lachen sol mich selten dunken guot .