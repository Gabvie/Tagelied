wie schoene unde guot si wære , des hæte ich sô vile vernomen , daz mir niemer mêr diu mære kunden ûz dem herzen komen : sît hân ich ez an ir gesehen : swie gerne ich si nû verbere , ich en|mohte ; als ist mir hier beschehen . kunde ich , alse ez ir gezæme , wole gedienen , daz tæte ich , daz si mîne bete vernæme nâch genâden über mich . dô ich si mir ze trôste ersach , wolte ir wesen daz genæme , sô wole mich des daz ie geschach . swie si wile diu minniclîche , des hât si gewalt alsô : ich bin arm , ich bin rîche , ich bin trûric , ich bin vrô , sô gar ist si gewaltic mîn . ist ab , deich von ir entwîche , des sol|er ungewaltic sîn .