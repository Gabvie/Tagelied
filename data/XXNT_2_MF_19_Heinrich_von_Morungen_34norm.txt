vile süeziu senftiu toetærinne , wâr umbe wellt ir toeten mir den lîp , und ich iuch sô herziclîchen minne , ze|wâre vrouwe , vür alliu wîp ? wænent ir , ob ir mich toetet , daz ich iuch iemer mêr beschouwe ? nein , iuwer minne hât mich des ernoetet , daz iuwer sêle ist mîner sêle vrouwe . sol mir hier niht guot geschehen von iuwerm werden lîbe , sô muoz mîn sêle iu des verjehen , daz|si iuwerre sêle dienet dort als einem reinen wîbe .