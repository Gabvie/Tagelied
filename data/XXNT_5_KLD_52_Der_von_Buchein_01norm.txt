sehet wâ Meie mit vile wünne kleidet anger unde velt . vrô ist maniges herzen künne ; dâ gît vröuwede widergelt . Meie der hât süeze vile : mîn gemüete baz ire güete troestet , sô si lieben wile . ie und iemer gar mit triuwen was ich stæte und wile ouch sîn . daz en|sol mich niht geriuwen , swie si jihet diu vrouwe mîn daz ich minne ein ander wîp . küninginne , swaz ich sinne hân , die minnent dînen lîp .