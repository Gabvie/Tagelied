mit urloube wile ich hinnen varn und scheiden von dem lande und niemer wider komen dâr|în , si müeze ez mir erlouben und ze vriunde mich entvâhen âne allen valschen wanc . wan sich mich rîche wan sich mich arn , sô lâze ich in ire bande herze und muot , lîp und sin . wile si mich lebenes rouben , daz stêt an ir eine gar , nâch der mîn herze ie ranc . doch trûwe ich ir , sie ist sô guot , daz si mir wende sterben . ich wile ez niemer ab gelân , ich hân den muot , und solte ich dâr|umbe verderben : ich diene ir alle diule ich lebe , geseit sî mir es niemer danc .