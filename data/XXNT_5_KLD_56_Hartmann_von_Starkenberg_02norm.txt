mit maniger hande varwe mischet sich diu heide und ouch der plân . dâ bî mîn herze in leide erhischet , ich bin aller vröuweden âne al die wîle unz an den tac , dazz|ich der lieben solichiu mære und mîne swære entbieten mac . ô|wê , sol ich unz an mîn ende dienen daz ir ez nieman seit ? wer ist der bote den ich sende , der mit triuwen mîniu leit mîner vrouwen kunne gesagen ? muoz der sîn von diutischen landen , ûf den handen wolte in tragen .