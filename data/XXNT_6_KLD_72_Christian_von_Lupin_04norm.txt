ach got , wes zîhet mich diu vrouwe mîn , daz sie mir tuot grôz ungemach , si|en weiz umbe waz ? ire eigen dienær wile ich iemer sîn , wan si ist sô guot . tuot sie mir wê , sie tuot mir wole baz . swem daz sî zorn , ich hân sie ze trôste erkoren : sô schoene en|wart ze|der werelte nie geboren . sehet welich ein wîp ! ze|dir wie rehte zart ist ire lîp . ein mündelîn sô rehte rôsenrôt wâ mac daz sîn ? niender , des swere ich wole einen eit . si ist diu durch die mîn herze lîdet nôt . ach wer sie mîn ! sô wær mîn trûren gar hin geleit . der vröuweden vunt lît an ir zuo aller stunt . ire ougen liuhtent durch mînes herzen grunt . sehet welich ein wîp ! ziehtær wie rehte zart ist ire lîp !