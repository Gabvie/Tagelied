êren unde minniclîcher schoene ist mîn vrouwe vrîche gar . guotes wîbes lop mac sie wole kroene , die bezzisten nement ir mit triuwen war . die valschen sulen sie erkennen niht , sie en|ruochet ouch , waz arges den geschihet . si hât sich gescheiden gar von in : sô wole mich , daz ich ire dienest bin ! ich getar von ire hôhem werden lône mînen willen niht gesprechen gar : ich muoz unser beider êren schônen und ire kiuschen wîpheit bewaren , daz die boesen kleffære iht ervarn unser vriuntlîchen pfliht . ist iht liebers denne eigen lîp ? noch lieber ist mir daz schoene wîp !