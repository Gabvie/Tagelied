herbest wile aber sîn lop niuwen : er wile briuwen manigen rât , wan daz stât den sînen êren wole . er wile manic her berâten veizer brâten unde wile trahten vile dâr zuo si machen vol . des sîn lop sich veben sol ! niuwen wîn trinkent siu , der|ez hirne rüeret und ouch vüeret ire muot hôhe : des siu vrô danne alle müezen sîn . würste und hamen , guot geslehte ouch in rehte herbest biret . dâr zuo wirdet in noch sînes râtes mêr : in|gewant bletze , term und magen und ouch kragen zuo der gluot . Herbest tuot in baz danne sumer êr man slehet nû sô manic vê des vindet man guotiu kroesiu, houbet und vüeze und ouch süeze hirn und die . herbst was ie sînes râtes lobesam . nû sol ein wirt sînen gesten gebenes bestên , des uns gît herbestes zît , sô hât er wole getân : des von râte ûf müezen gloesten . swaz daz kosten danne sulen , wirdet , sô vül sî , daz siu wollen ! en klobewürste solt dû|es niht lâzen ; manigen buoc gip in , dâr zuo guote grîben , des in lieben herbesten muoz . wirdet , nû tuo|ez , sô hânt si danne genuoc ! doch klage ich des sumers schoene und die doene wünniclich , der sô rîche was vile manic lant , die die wilden vogel sungen , daz siu klungen , daz der schal suoze hal ; des was uns vröuwede erkant . die_wîn tôsen winters bant , diu sô kalt sint , daz heide und ouwê velwent und ouch selwentage klâr . daz tuot bat uns vröuweden manicvalt . noch klage ich mîn meisten swære , daz mich lære trôstes ie mîn vrouwe lie , swie wê mir nâch ir was , und si mich lât sus verderben unde werben in der nôt , daz der tôt mir tete lîhte baz . wan ez næme schiere ende daz ! sus lât si mich in langem ungemüete , alde ire güete wende ez noch , wan ir doch mîn triuwe wonet bî .