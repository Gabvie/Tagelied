uns kumet aber ein liehter meie , der machet manic herze vruot . er bringet bluomen maniger leie : wer gesach ie süezer bluot ? vogel doene sint manicvalt , wole geloubet stêt der walt , des wirdet vile trûric herze balt . ich wile nâch ire hulde ringen alle mîne lebenden tage . sol mir niht an ir gelingen , sehet , sô stirbe ich senenter klage , si en|troeste mich ze|stunt : ire durchliuhtic rôter munt hât mich ûf den tôt verwunt .