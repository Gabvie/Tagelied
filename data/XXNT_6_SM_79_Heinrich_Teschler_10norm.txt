wâfen , daz ich senenden bin sô vergebene lîde , sam ich her vile ofte habe geliten durch die lieben vrouwen mîn , sô daz ich vermîde , sam ich nû vile lange habe vermiten , daz ich ir dâ|von nie niht gewuoc . ach , ich toere tumber , daz ich disen kumber ie sô lange unendelîche getruoc ! wie ( daz mîn unwîser muot sich des niht bedenket ! ) mache ich ir mîn leit mit vuoge erkant , daz ir daz niht schaden tuot , noch an êren krenket ? dâr zuo hât vrouwe sælde an si gewant sô vile süezet güete und senfticheit , daz ich umbe die schulde von ir niht en|dulte melde noch kein ander herzeleit . lîhte ergêt mir liebes iht , weiz diu wolegetâne gegen ir mîn vile senendez ungemach . anders wirdet der liebe pfliht alles endes âne : wâfen denne , daz ich si ie gesach ! nein , durch got , lât stân ! ich wile|ez doch êr mit gevüegen dingen ir ze künde bringen ûf ire milten güete , swie|ez ergê .