sie reine , sie vile schoene herzeliebe guote , sie sælic wîp aleine wonet gewalticlîche in mînem muote . ire lieber lîp muoz mir doch iemer mêr der liebeste sîn . sô rôt wart nie niht noch en|wirdet niemer als ire vile trûtez mündelîn . ire lachen , ire gelæze , ire liehten ougen blicke , ire werder gruoz kan machen , daz vore vröuweden in dem lîbe erschricke mîn sêle muoz . daz habe ein ende : soliches wart nie niht . durch got sehet an ire kele , ire weichen hende , die wîzer sint danne ihtes iht . ich wolte ir gevangen sîn gerne unverdrozzen , sô daz sie mich dort solte in ire blanken arme haben geslozzen . niemer konde ich mîn leit gerechen an der trûten baz . ire mundel kuste ich unde wolte sprechen sich , dîner roete habe dir daz .