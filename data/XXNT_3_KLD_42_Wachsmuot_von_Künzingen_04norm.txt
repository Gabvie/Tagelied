hæte ich swaz ich gerne hæte unde wære ouch swâ mich dûhte guot , sô wolte ich mit rehter stete iemer mêre wesen hôchgemuot . sehet , der darbe ich beider nû vile lange leider . daz ist daz mir unsanfte tuot . ouwê bluomen , ouwê heide , wie mich riuwet iuwer ungemach . ô|wê liehter ougenweide , der ich eteswenne wunder sach . die sint nû gar zergangen : mich muoz wole belangen daz mir nie liep von ir geschach .