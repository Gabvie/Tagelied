wie mac mir sô liep gesîn ein wîp , der ich unmære bin ? wile diu liebiu vrouwe mîn hât mîn bezzisten vröuwede hin ; wile si , mir mac trûren swinden . lât si mich genâde vinden , ich bin vrô , dâ|bî gemeit ; wilt diu liebe , ich hân ouch kumber unde leit . minne und ouch unminne hât mîn vrouwe , diu mir trûren gît . ir unminne mir niht lât ire minne , an der mîn vröuwede lît . teilte mîn gebietærinne mir ire minniclîche minne , sôwær al mîn trûren hin : ire unminne machet , daz ich trûric bin .