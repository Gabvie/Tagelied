ich singe , ich sage , ez ist an deme tage ! lât iuch mîn warnen wole behagen , trûtvrouwelîn her , nû merke an mîn gebrehte : der vogellîn schal man überal gehoert ûf dem berge und in dem tal , gar lusticlîchen si iren . . durchbræhten . ich stelle ein horn an mînen munt , dâ|mite tuon ich des liehten tages roete kunt : wer nû entzuntvart ûf der minnen strâzen , der merke an mich , daz ist mîn rât ; ich sihe den liehten sternen , der dâr umbe gât und der niht lât , er entkündige uns rehte mâze . daz vrouwelîn wart erværet , daz minniclîche wîp : wahte|er , dîn sanc uns lêret des liehten tages zît ; des kumest dû uns ze snelle sint ich und mîn geselle allerêrste entslâfen sint . ein vrouwe daz kleit si an ire leit diu vrouwe an ein venster schreit , si kôs den alten jungen grâwen grîsen : junc unde grâe der morgen ûf gât , ich sihe den liehten tac dâr nâhe , den si von herzen sêr begunde unprîsen : der vrouwen roup , waz wilt dû her ? sint ich und manic wirdic wîp dîn lützel gêr und wole erbær ( al dîner sunnen glesten . ach ! daz dû niht bedenkest dich , daz nie wart wîp sô minniclich , sô lusterîche , dû en|woltest si mit solicher tât begestên ! ein bach ire ougen rêrte von jâmer ûf ire brust , der ûz von herzen kêrte ze leschenne einen kus . der dâ niht mohte belîben , der tac wolte in vertrîben : dâr an lac alterlust . der ritter guot der vrouwen muot vernam , si swam in jâmers vluot , ûz vröuweden vrô trat si an jâmers leide : er sprach ir zuo : dîn barmic riuwe hât mich unsanfte erwecket nû , mîn liep , mîn trût von dir muoz ich ( nû ) scheiden des muoz ich in Tristrames minne barn und scheiden von Isalden , die sô lustic gar in krefter ]liebe ( barm hâten sich vereinet . Hector von Trôjen geschach alsam , dô er die schoenen di|dô muoste varn lân . ein umbevâhen gap im diu werde reine . sie hielten sich mit lüste in blanker arme stric ; ir ein den andern kuste , Vriden . sich . dâ schiet der helt von danne ; si sprach : krône aller manne , -