ouwê , winter , daz dîn kraft an uns ist sô sigehaft ! ô|wê kleiner vogellîne singen ! ô|wê liehten bluomen rôt , den der meie daz gebôt daz si durch daz gras ûf muosten dringen ! nû ist der walt sînes grüenen loubes ane . wâfenâ ! jâ ist mir dâ dicke wê und anderswâ . daz tuot mir diu liebe wolegetâne . ez ist nû vile manic jâr daz ire liehten ougen klâr in mîn herze lieplîche blihten tougen , unde ire rôsevarwer munt gein mir tæte sîn lachen kunt . dâr zuo spileten ir wole liehten ougen . sehet , dô wart ich siech von mîn|wunden . wâfenâ ! des ist mir dâ dicke wê und anderswâ : die stânt noch von der lieben unverbunden .