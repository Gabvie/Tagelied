war sint liehte bluomen komen und daz bezziste vogelsingen ? wer hât walt sîn loup benomen ? daz hât winterlîchez twingen . herbest dîn geræte der swære hilfet überwinden ein michel teil : en wirde aber niemer geil , ich verneme êr liebiu mære . schiere müeze ein ende hân mîn kumber , wande er ist krump und ie krumber ! aller vröuwede mir niht lât minnen ein garn an mînem lîbe . ich en|weiz , wie diu nôt zergât , die ich hân von einem wîbe : diu mir an dem herzen lît sô nâhen , daz ir verrez vremeden grâwet mich , der bin ich sô holt , daz ich sünde vürhte dâ|von entvâhen . schiere müeze ein ende hân mîn kumber , wande er ist krump und ie krumber ! ougen werdiu vrouwe mîn , dannoch lieber in dem sinne , ruochent wenden mir den pîn , sît ich dich sô nâhe minne ! iuwer munt sô rôt dâ ze der noete hât mich dicke gemachet unvrô , daz ich wânte , er bluote alsô : dô was ez von rehter roete . schiere müeze ein ende hân mîn kumber , wande er ist krump und ie krumber !