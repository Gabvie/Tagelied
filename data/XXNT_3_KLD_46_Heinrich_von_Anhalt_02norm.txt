stâ bî lâ mich den wint an weien der kumet von mînes herzen küninginne . wie mohte ein luft sô süeze treien , er|ne wære al ûz und ûz vile gar ein minne ? dô mîn herze wart vertriben , daz wart von ir enthalten : doch wünsche ich des , got müeze ire êren walten . ire mündelîn daz ist rôsenvar ; solte ich si küssen ze einem mâle , sô muoz ich niht alten . ich sach die schoenesten in den landen : dâ man aller vrouwen muoz geswîgen . ire ougen klâr , ire wîzen handen , swâ si wonet , dar muoz ich iemer nîgen . müeste ich bî der wole|getânen liebiu kint pronieren und eine ganze naht bî ir dormieren ! â|hî , jô wær des alze vile : mich gnuogte solte ich in ire dieneste mînen sanc schantieren .