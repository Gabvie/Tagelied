ich was vile ungewon , des ich nû wonen muoz , daz mich der minne bant von sorgen lieze iht vrî . nû scheidet mich dâ von ein ungemacher gruoz , der was mir unbekant , nû ist er mir als bî . vile gerne wære ich es vrî . mir en|wart diu sêle noch der lîp daz|is|wâr nie lieber , danne mir ie was ein wîp , diu eteswenne sprach , daz selbe wære ich ir . nû hât si ez gar verkêrt her ze mir . des lîbes habe ich mich durch got vile gar bewegen , ez wær ein tumber wân , dûhte ich mich des ze guote . jâ liez er wunden sich , dô er unser wolte pflegen , der im des lônen kan , wie sæliclîche er tuot ! wir toben umbe guot : nû lâzent mich tûsent lande hân , êr ich sie danne wisse , sô muoste ich sie lâzen , und en|wirdet mir dâr nâch niht wan siben vüeze lanc . ûf bezzer lôn stêt aller mîn gedanc .