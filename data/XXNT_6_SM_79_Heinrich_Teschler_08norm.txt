vrouwe minne , nâch der grôzen swære mîner seneden ie getragenen arbeit , der ich niuwelîche vile unsanfte entladen bin , dem gelîch , als ich niht müede wære , hâst dû aber alze balde ûf mich geleit , des sich erkumet mîn lîp , mîn herze und al mîn sin : ich meine eines reinen , süezen wîbes niuwen minnelast . ouwê , wâr|umbe hâst dû , liebe , daz getân ? ich bin doch , dem noch sender swære selten ie gebrast : dû soltest mich billîche ein teil geruowen lâzen . dîn last ist mir kûme tragebære von der ê getragenen bürde unsenfticheit . diu hât mir lîp und al den muot vile nâch dâ hin . vrouwe minne , gewaltic meisterinne , sît dîn wille an mir decheine mâze en|kan , ich en|müeze senente nôt nâch werdem wîbe tragen , sô geruoche des , daz ich gewinne dîne helfe , die ich leider nie gewan . tuo mich , durch dîne güete , bezzer heil bejagen , danne dû in mîner alten sache tætest wîlent êr nû tuo mir zweier buozen eine und habe danc : dû wege , daz der lieben werde mir gelîche wê und uns gemeiniclîche twinge dîn getwancwant oder nim von ir die mîne sinne , daz ich minnen vrî werde und ein ledic man ! daz|is|wâr , sô en|mac ich arges niht von dir geklagen . vrouwe minne , wole mich iemer mêre , sît_daz mich betwingen sulen dîniu bant , daz daz umbe ein sô rehte sælic wîp geschihet ! des sage ich dir lop , genâde und êre , daz dû hâst mîn herze an soliche stat gesant , dâ man bî schône vile und wunder güete sihet und dâ diu schoene minniclîche ze ir gesellet hât und ouch der güete stêt guotlîche gebâren bî dâ man ze vollenvindet , swaz ze lobenne an ( ) wîbe stât , und dâ man alles valsches âne ist und vrî . süeze minne , nû gip mir rât und lêre , wie ich ir mit schoener vuoge tuo bekant , daz ich si minne âne aller valscher liebe pfliht .