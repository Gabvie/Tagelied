minne , bist dû , sô man seit , gewaltic guoter wîbe , sô hilf mir enzît : mich twinget nôt . bit die guoten daz si mînen kumber noch vertrîbe : anders dû bist schuldic , lige ich tôt . sô bite ich die guoten selbe , sô ich bezziste kan , ich en|weiz wie , wan_daz nie wîp wart lieber einem manne . mînen vriunden wile ich künden daz mich hât betwungen ein wîp , diu mir lieber ist danne ich . manigen tac sô hân ich nâch ire hulden her gerungen , und doch leider kleine hilfet mich . wie bin ich gesinne , daz ich von ir niht en|kan mînen muot gescheiden ? wê waz spriche ich tumber man ! hât si mîne stæte noch ze vollen niht versuochet alse ein stæter vriunt den andern tuot , sô erloube ich ir über mich alsô , ob si|es geruochet : roeste mich reht in der minne glüejet ; swaz dâ wandels an mir sî , der werde lûter gar . sô|ez geschihet , sô neme mîn baz ze vriunde diu liebe war .