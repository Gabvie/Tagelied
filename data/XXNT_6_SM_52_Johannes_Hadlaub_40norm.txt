manic hôher muot , der tuot sich aber under . daz wegete des winters zît , wan sîn getwanc tuot kranc von schoeneme wunder und ouch der vogelenstrît , diu sô süeze diu schoene lobeten mit getuone . wer klagete niht , daz man en|sihet noch hoeret , daz uns êr machete vrô ? doch muoz der pîn mir sîn vore allem smerzen , der mir senelîche tuot wê . wan si noch nie verlie mîn klage ze herzen : waz solte ich klagen mêr ? und doch ir mîn triuwe wâren ie sô niuwe : dâ|von tuot mir sô wê von ir ire vremeden : ô|wê , liez si daz noch ! diu minne kan niht hân die rehten mâze . daz ist mir leider kunt , wan si mich treit in leit die strengen strâze ûf senelîchen grunt . ein wîp schoene und hêre liebete si mir sô sêre und niht ir mich : dâ|von si sich mir vremedet . ach , mich twinget ouch ire lîp !