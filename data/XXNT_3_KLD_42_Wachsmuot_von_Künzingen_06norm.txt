waz hât mich diu liebe zît vervangen daz der sumer sô schoene was ? der ist âne vröuwede mir zergangen : ouwê bluomen unde gras ! wenne wilt|dû troesten mich , unde ein wîp nâch der mich muoz erlangen ? ouwê , wie daz lenget sich ! ûz ire ougen vliegent strâle sêre mitten in daz herze mîn sweliches endes ich der werelte kêre . sol daz iemer alsô sîn , sô wær ich ze tôde wunt . alle meister heilent niemer|mêre mich , ez enttuo ire rôter munt .