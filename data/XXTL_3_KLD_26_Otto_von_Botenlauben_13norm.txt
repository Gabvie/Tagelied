wie sol ich den rîtær nû gescheiden und daz schoene wîp die dicke bî einander lâgen êr ? dâ râte ich in rehten triuwen beiden und ûf mîn selbes lîp daz sie sich schieden und er dannen gê . mâze ist ze allen dingen guot . lîp und êre ist unbehuot , ob man iht langer lît . ich en|singe eht anders niht wan : ez ist zît . stânt ûf , rîtær ! hoers|dû , vriunt , den wahtær an der zinnen wes sîn sanc verjach ? wir müezen unsich scheiden , lieber man . alsô schiet dîn lîp ze jungest hinnen , dô der tac ûf brach und uns diu naht sô vlühticlîche entran . naht gît senfte , wê tuot tac . ô|wê , herzeliep , ich en|mac dîn nû verbergen niht : uns nimet der vröuweden vile daz grâwe lieht . stânt ûf , rîtær ! dîn kiuschlich munt , dîn lîp klâr unde süeze , dîn trucken an die brust , dîn umbevâhen lât mich hier betagen , daz ich noch bî dir betagen müeze âne aller vröuweden verlust ! sô daz geschihet , sô|ne dürfen wir niht klagen , dîn minne ist gar ein zange mir , si klemmet mich , ich muoz ze dir , gulte ez mir al den lîp . dich en|lât der tac , daz klage ich , sente wîp . stânt ûf , rîtær !