al der werelte vröuwede mêret âne mich aleine , daz|ist ein nôt . ich bin trûren sô gelêrt , mich entroestet walt noch bluomen rôt noch der vogel singen . ô|wê , sol mir iemer wole gelingen ! weste ein wîp mîn ungemüete , waz ich herzeleides von ir hân , ich genüzze lîhte ire güete , daz mîn kumber würde widertân : swer ersage diu mære , der gewinne niemer herzeswære ! wole mich hiute und iemer mêre dô sie hât beide schoene und êre : wê mir , dâ von ist mir dicke wê ! wole mich doch ir beider ! sie sint mir vile lieber danne leider . wole im swer nû guot gedinge ze|einem wîbe und ouch ze|dem sumer hât , daz an beiden im gelinge : er ist sælic swes muot alsô stât . nû sint sie mir beide misserâten , wîp und ougenweide . ich brach an des sumers ende einer bluomen diu was wolegetân , gar âne alle missewende . müese ich sîn mit armen umbevâhen , sô wær al mîn swære gar getân als ich ein keiser wære . maniger jihet daz man von schaden wîse werde : des en|jihe ich niht . von schaden wirdet man tôrhaft unde grîse swâ der übel stat geschihet . vrouwe , ich hân den schaden eine : mit iu hæte ich gerne liep gemeine .