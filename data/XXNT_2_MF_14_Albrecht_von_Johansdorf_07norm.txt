wizze , rôte rôsen , blâwe bluomen , grüene gras , brunne , gel und aber rot dâr zuo des klêwes blat , von dirre varwe ein schoener slat under einer linden was . dâr ûfe sungen vogele . daz was ein schoene stat . kurz und lanc gewahsen , bî einander stuont ez schône . noch gedinge ich , der ich vile gedienet hân , daz si mir lône . ez ist manic wîle , daz ich niht von vröuweden sanc , und weiz joch niht rehte , wes ich mich vröuwen mac . daz ich der guoten niht sach , des dunket mich vile lanc . doch vürhte ich , si gewünne noch nie nâch mir langen tac . ich sol ze mâze lachen , unz ich ire genâde erkenne . als ich danne bevinde , wie ez allez stât , dâ nâch lache ich denne .