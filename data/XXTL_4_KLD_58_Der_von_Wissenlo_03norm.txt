man sol nû singen gein dem tage . daz mac den wole ze guote komen die tougenlîcher minne pflegen : en mac gelingen âne klage . swer daz bî liebe habe vernomen und minniclîche ist bî gelegen , der sol nû balde scheiden danne und ouch sîn morgentriuten lâzen . ich wahte in durch guot des mannes . von dem scheidene sô ich nû sanc sô hôrte ich klagen ein senende wîp , diu dâ bî liebe lac verholen , diu wîle in beiden was niht lanc . si sprach ich unsæliger lîp , wer hât die naht mir hin verstolen ? wie scheide ich nû von liebem manne ? swaz vröuweden ich noch ie gewan , der tac hât mich ir ane getân .