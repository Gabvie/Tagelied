walt und ouwê , daz gevilde hât bedecket rîfe und âne|hanc , daz erleidet in der wilde kleinen vogellînen ire gesanc . dâ vüre sô wolte ich der schoenen singen , obe ich hæte den gedingen daz mir iemer würde ire habedanc . daz ein wîplich wîp erkante stetes und unstætes mannes muot , unde ire güete niht en|blande , dâ von würde ire êre wole behuot . nû sihet man si vile nâch wante minnen die niht bezzeres sich versinnen kunnen : daz ir vröuweden schaden tuot . wole dir , wîp , schoen unde reine , geêret sî dîn wünnebernder name ; wan dîn güete , tugende aleine , minne diu|ist an vröuweden schiere lam . swer nâch êren strebet , der sol dich êren , der kan sîne wirde mêren , wan dû bist der minne ein blüejenter stam .