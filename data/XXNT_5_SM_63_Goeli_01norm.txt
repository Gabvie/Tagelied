sumer , der hât sîn gezelt nû gerihtet überal , ûf die ( ...) und ûf die sîne weide . wole gezieret stânt diu velt ; man hoeret kleiner vogellîn schal : schône singet lerke über heide . ich lobe dich , mîje dîner kraft . waz dû uns bringest süezer morgenten ! dû tuost sumer sigehaft : bî dem Rîne gruonente werde und ouwên . jârlanc sulen wir heidene , ouwên schouwen . vile der brûnen klingen treit , die verwettet hânt den tanze , Vridebolt und al sîn kumpenîen : lengiu swert , ze mâze breit , slehet , ze beiden eggen ganz : si wænent sich vore allen vogeten vrîen ! Otte , wilt dû daz ôsterspil , sô lâ mich nâch dînem râte sinnen : künze , diu hât vriunde vile . lâz an mich , er sprach , nû stê mit minnen . Vridebolt nû vüere den prîs von hinnen . Vridebolt , setze ûf den huot , wole gevriunt , und ganc ez vore ! bint daz ostersachs ze|der lengen sîten , biz durch künzen hôchgemüete ; leite uns vür daz dinchoftor , lâ den tanze al ûf den wasen rîten ! werdest underdrungen gar , sô lâ swertes knopf ûf brust erknellen ; slach die stahelbîzen dar , daz die kolmerhüete ûf köpfe erhellen ; durch nieman lâ dir laster breit ûf welen ! vrouwe Kunze , jâ ist iuwer trût under valken niht ein ar , kume ein lewenklâ under andern tieren : wie getorste er überlût werden oder komen dar , dâ uns Otte helfen wile rivieren ? dâ muoz er den treialtrei selbe zwelifte von der linden rûmen , lîhte wirdet im einez altzwei . wile sich einer in dem hanefe iht sûmen , der bedarf ze|der rehten hant des tumben . swer selbe teilet unde welt unde witert , swie er wile , den sol der hagel slahen selten . vrouwe Kunze , daz ist ûf iuch gezelt : ir rüement Vridebolten vile , des mac ellen und Else wole entgelten . Vridebolt sî hin geleit ! Otten ist von megeden wole gesprochen : elle , diu die rîse treit , einest oder zwirent in der wochen : Otten wart sîn tanze noch nie gebrochen . nie versûmete noch vermeit Vridebolt sîn scharpfez ort : er vergaz nie swertes in der scheide . swen sîn langez sahs versneit , der gesprach nie ach noch wort . Otte , daz mac dir wole komen ze leide ! sich hebet ringen , striuchelstôz , slac daz swert ûf harten stahel dicke . unde dirre und des genôz , sêre verdriuzet mich ire wâfenblicke , ê_daz ich ez dâr|under ouch baz verbiche .