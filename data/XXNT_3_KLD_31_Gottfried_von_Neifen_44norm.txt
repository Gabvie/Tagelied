mich en|troestet niht der walt und ouch diu heide , mich entroestet niht der kleinen vogel singen : den tuot der kalte winter aber leide . dâ bî kan mich diu minniclîche twingen . waz wellt ir daz diu liebe kiusche meine ? nû ist si ez doch diu süeze , diu vile reine : wan lât si mir durch wîbes güete baz an ir gelingen ? diu minniclîche mac wole mit mir teilen ire wîbes güete die si hât beslozzen . si mac mir mîne senewunden heilen , die sie mir mit ire minne hât geschozzen . vile sælic wîp , nû wende mîne swære : und tuost dû daz , sô wirde ich vröuwedenbære . gedenke daz ich wîbes güete selten hân genozzen .