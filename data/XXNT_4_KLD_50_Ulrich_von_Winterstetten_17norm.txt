winter leide grüene heide hât verderbet und den walt ; man mac schouwen an den ouwen , dâ lît nû der rîfe kalt . ich wirde alt von solichen dingen . noch klage ich ein ander nôt , daz diu liebe mich wile twingen der ich mich ze dieneste ie bôt . ich wile singen zorn bringen , daz ich nâch ir jâmers wone . jâmers schricke lîde ich dicke : daz tuot mînem herzen wê . ich vile tumber disen kumber lîden muoz nû aber als êr swie|ez ergê , ich muoz doch sorgen beide naht und ouch den tac , daz ich âbent noch den morgen si niht sehen sol noch mac . unverborgen muoz ich worgen in ire banden , dunket mich .
