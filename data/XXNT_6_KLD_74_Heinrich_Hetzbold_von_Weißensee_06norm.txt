wâ nû mîn vrouwe , wâ mac man schouwen der schoene glanz ? wâ nû ire lachen , wâ kan si machen vile vröuwede ganz ? wâ lieplîche stunde , der denke ich doch mir ? wâ al mîn wünne ? wâ herzen sunne ? al lît an ir . si ist trût genennet , si ist trût erkennet , tar ich des jehen . trût gar âne ende trût vröuwede sende , lâ triuwe sehen ! trût , liebe reine , ich wünsche iemer dîn , trût ich dich meine , trût gar aleine des herzen mîn . si kan mich twingen , ich muoz ir singen durch liebe vile ; si kan muot steigen , ich bin ire eigen , ob si daz wile ; jâ en|wirdet niemer sô gar sælic wîp ; si wendet kumber . ich wünsche ir , tumber , mîn selbes lîp .