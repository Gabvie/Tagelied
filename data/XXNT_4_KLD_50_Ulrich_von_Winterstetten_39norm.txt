sol ich iemer vrô belîben âne swære , daz muoz von der minniclîchen komen alsô . si kan senentiu leit vertrîben : swâ si wære , dâ muoste ungemuote entwîchen , si ist sô vrô . wile si , sô ist mîn swære kranc und mîn leit , wile si , sô ist mîn sorge lanc unde breit . minniclîchiu vrouwe , nû schouwe den kumber , den ich sender tumber hân geseit . werdiu minne , twinc ire sinne , daz si mich lieplîche meine , diu vile reine minniclich .