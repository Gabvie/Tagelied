ze dieneste ir , von der ich hân ein leben mit ringem muote , als ich nû lange hân getân . und gân ez mir diu guote , diu mir tuot daz herze mîn vile maniger sorgen lære , sô wirdet an mîneme sange schîn der winter noch dechein swære . ich wile si vlêhen , unz ich lebe , daz si mir vröuwede gunne und sî mir lôn nâch heile gebe . si ist mîn sumerwünne , si sæjet bluomen unde klê in mînes herzen anger ; des muoz ich sîn , swie|ez mir ergê , vile rîcher vröuweden swanger . ir güete mich vile lützel lât decheinen kumber müejen . der schîn , der von ire ougen gât , der tuot mich schône blüejen , alsam der heize sunne tuot die boume in dem touwe . sus senftet mir den swæren muot von tage ze tage mîn vrouwe . ir schoener gruoz ire milter segen , mit eineme senften nîgen , daz tuot mir ein meienregen rehte an daz herze sîgen . des ist mir sanfter danne baz . êr mich verbere , sehent , daz , ich trüege êr al der werelte haz . er müejet sich , swer mir|ez erbân , ich sî ir nie sô vremede man , ich erdringe ir mêre lônes an . sol ich decheine wîle leben , mir wirdet von ir vile lîhte gegeben , dâr nâch ein keiser mohte streben . daz si mir underwîlen tuot , daz dûhte ein andern man vile guot , wan daz doch hôher wile mîn muot , dem ich geziehen nienen mac . nû vürhte ich eht der minnen slac . ich erkennen nû vile manigen tac . er tuot mir leides dicke vile . doch wære ich gerne hin an daz zil , dâ si dâ sol und lônen wile . nû wole hin ez muoz eht sîn und stîge ûf , daz herze mîn . ich wæne , ich iht entgelte dîn , swenne ir ze rehte wirdet schîn , daz ich lîde disen pîn von dîner küre und dîner bete , und ie mit zühten schône tete âne widerwanc , sît mich erranc ire minnen swanc in ire gedwanc . nû ist ze lanc ire habedanc . daz tuot mich kranc . des hân ich manigen ungedanc . daz lenget mir die kurzen tage und niwet mir die alten klage , von der ich wânte sîn erlôst . nû wile ich noch ire genâden trôst beiten , als ich hân getân . ze heile müeze ez mir ergân ! ich en|wile ir niemer abe gestân . doch troestet mich mîn tumber wân , ein guot gedinge , den ich hân ze|ire tugenden , der si vile begât , daz si mich lîhte niht en|lât ûz ire gewalt disen winter kalt . sô ist bestalt : ich würde|es alt und sorgen balt und doch versalt ze manicvalt und wære verloren , swaz ez noch galt . daz swachete sêre mînen muot . nû ruoche ich : swaz si mir getuot , sô lâze ich niemer mînen strît . waz ob si in scheidet an der zît ? si sol ez lâzen understân mit eteslîchen dingen . daz ist mîn rât . als ez mir stât , sô en|mac ir niht gelingen . swie si behabe an mir den sige , sô wizzent , daz ich tôt gelige . daz|is|wâr si sol gedenken wole , daz ez ir niht en|zeme , ob si mîn leben , der ich ez hân ergeben an ir genâde , neme . si müeze es iemer sünde hân . des sol diu guote mich erlân , diu mac sîn gewaltic mîn . daz|ist reht , ich bin ire eigen nû vile lange , swie ez ergange , und von ir gezeigen . des solte ich wole gewinnen vromen , diu güete diu hât mir benomen mînen sin . der ich bin undertân mit triuwen , si rüeret mich an mînen alten ban ; den muoz ich aber niuwen . ich huop ir ûf der verte nâch . mich leit ire süezen ougen schâch , swar si wile . doch hoere ich vile von vriunden und von mâgen , wâr umbe ich schîne in dirre pîne . ez en|mac mich niht betrâgen , die_wîle ich weiz in ire gewalt mînes herzen trôst sô manicvalt , der ich pflac manigen tac , wie solte ich si verlâzen ? er irret sich , swer iemer mich dâr umbe wile verwâzen . er schiede êr Musel und den Rîn , er von ir daz herze mîn gar entbünde . ez ist in sünde , die mir niht geloubent . der ougen blicke mich vile dicke mîner sinne roubent , die vürhte ich als den donerslac , dem ich entwenken niene mac . ob ich die schoenen mac gesehen einez in eineme jâre , sô en|kan mir guotes niht geschehen vore valscher liute vâre . die nement des wâr ob mir iht liebes widervar tuo ez ist ein wunder , daz ich trage sô kumberlîche swære : alse dicke sô si mîner klage mit genædiclîchem mære antwürte gît , sô vröuwet den tôren ze|aller zît mit guoten sîten . ich wile si aber und iemer biten : vrouwe , habe genâde mîn , daz zimet wole dîner güete . lâ mich ir iemer einer sîn , der dîner êren hütte als ich ie tete ; und daz ich niemer vuoz getet ûz dîneme lobe , ich gelige|ez under oder obe .> si en|darf niht merken , daz ich strebe nâch mînes leides ende . ich muoz ez tuon , die_wîle ich lebe . hân ich es missewende , des en|mac ich niet . mîn herze nie von ir geschiet , noch niemer wile , ez gelte lützel oder vile . nieman darf des wunder nemen , daz si mich hât gebunden . ich en|mac ire kreften niht gestemen : sô ist si obe , sô bin ich unden . swaz ich nû tuon , si hât bejaget an mir den ruom , ich muoz ir jehen . nû wole eht , ez ist noch ie beschehen . Alexander der betwanc diu lant von grôzer krefte ; doch muoste er sunder sînen danc der minne meisterschefte sîn undertân umbe eine vrouwen wole|getân , die er erkôs : er en|wart ouch nie mêr sigelôs . in einem wilden walde er sach sînes herzen küninginne . des muose er lîden ungemach , er hæte sîne sinne vile nâch verloren . daz ich die schoenen hân erkoren ze mîneme lebene , des wirdet mir lîhte ein lôn gegeben . nû wile ich aber biten die guoten , als ich kan , diu mir mit schoenen sîten und mit zühten an gewan von êrst daz herze mîn , daz si sich bedenke noch und rehter dinge pflege und mînen dienest doch nâch guotem willen wege , und mich erlâze sîn gereit , unz ich nû lebe , daz ich niemer , swie ez ergê , tac von ir gestrebe , und daz niemer mêr mîne nôt und disen pîn , den ich nû lange dole , mit zühten schône trage . daz|is|wâr joch tuot si wole : si endet mîne klage , und wirdet ouch verre schîn .