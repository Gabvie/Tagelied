si hât mich verwunt rehte al durch mîn sêle in den vile tôtlîchen grunt , dô ich ir tete kunt , daz ich tobete unde quæle umbe ire vile guotlîchen munt . den bat ich ze einer stunt , daz er mich ze dieneste erbevæle und daz er mir stæle von ir ein semftez küssen , sô wær ich iemer gesunt . wie wirde ich gehaz ir vile rôsevarwen munde , des ich noch niender vergaz ! doch sô müejet mich daz , daz si mir ze einer stunde sô mit gewalt vore gesaz . des bin ich worden laz , alsô daz ich vile schiere wole gesünde in der helle grunde verbrenne , êr ich ir iemer dienete , ich en|wisse umbe waz .