mich müejet daz sô maniger sprichet , sô|er mich muoz in jâmer schouwen wer tæte dir diz ungemach ? übel si sich an dir richet , hâst dû daz von dîner vrouwen , der dîn munt iezuo bezziste sprach , kan diu dîne vröuwede zern . nû hâst dû doch mannes bilede : wie ist dir mannes muot sô wilde , maht dû dich eines wîbes niht erwern ? wie möhte ich mit dir gestrîten diu sô gar gewalticlîche sitzet ûf mînes herzen turn ? der ist veste an allen sîten , sô ist si schoene und êren rîche : wie gehebe ich einen sturn , daz ich si getrîbe dâr|abe ? ebenhoehe , katzen , manigen mügen ir dâ niht erlangen . lâ sîn : selbe tæte , selbe habe . si ist ûf mînes herzen veste sô gewaltic küninginne daz si es eine haben wile . si vertrîbet al die geste , die dar ladent mîne sinne ouch durch kurzewîle spil . mit ire zuht si wegen kan , daz mîn muot sô gar veraffet , daz er anders niht en|schaffet , wan_daz er si swîgente kapfet an . leite si mich ze einem mâle heim zuo ze ire gedanke viure , sît si mîner vröuweden pfliget , solte ich dâ bî ir tuon twâle , von der wünnebernde stiure hæte ich sorgen an gesiget . kæme ich in ire herzen kamer , ob si daz mit willen lieze , dâ wânte ich , daz mich verstieze niemer wankes zange noch sîn hamer . ich kan wunder an der snüere , ich kan vliegen unde vliezen , ich kan alle ritterschaft , eigenlîchen steine ich rüere , ich kan jagen , birsen , schiezen , ich hân wîsheit unde kraft . diz gît wilde gedanken mir . sô mîn muot als umbe swinget unde in müede gar bedwinget , wile er ruowen , sô muoz er hin ze ir .