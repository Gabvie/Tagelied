si koment underwîlent her , die baz dâ heime mohten sîn . ein rîtær , des ich lange ger , bedæhte der baz den willen mîn , sô wære er ze allen zîten hier , als ich gerne sehe . ô|wê , waz suochent die , die nîdent daz , ob ieman guot geschehe . mir ist beschehen , daz ich niht bin langer vrô , wen unz ich lebe . si wundert , wær mir schoenen sin und daz hôchgemüete gebe , daz ich ze der werelte niht getar ze rehte alsô gebâren . nie genam ich vrouwen war , ich was in holt , die mir ze mâze wâren . genâde suochet an ein wîp mîn dienest nû vile manigen tac . durch einen alsô guoten lîp die nôt ich gerne lîden mac . ich weiz wole , daz si mich lât geniezen mîner stete . wâ næme si sô boesen rât , daz si an mir ...missetaete ? genâden ich gedenken sol an im , der mînen willen tuot . sît er mir getrûwet wole , sô wile ich hoehen sînen muot . wes er mit rehter stete vrô , ich sage im liebiu mære , daz ich in gelæge alsô , mich dûhte vile , ob ez der keiser wære .