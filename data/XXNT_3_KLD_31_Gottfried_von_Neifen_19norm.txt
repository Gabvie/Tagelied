merket wunder iemer mêre . dô ich die lieben jungest sach , dô was ich verzaget sô sêre dazz|ich vore liebe niht en|sprach . ich was ir ze sehen vrô : des erschrac mînes herzen lêre , wâfen , wie geschach mir sô ? wîbes êre , wîbes güete , wîbes schoene , ire werdicheit gît den mannen hôchgemüete die gein tugenden sint bereit , sie vröuwet als diu sumerzît gein des werden meien blüejete . â|hî , waz der vröuweden gît .