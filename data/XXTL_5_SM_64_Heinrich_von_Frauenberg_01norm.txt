gegen dem morgene süeze ein wahtær lûte sanc , dô er sach den Orion . dâ verborgen wîbes bilede zuoze|im tranc , ( ...) durch minnen lôn : vrouwe hêre , jâ sulet ir wachen : ich sihe des nahtes krefte balde swachen , ich en|singe niht mêre . wahtær , schouwe , sprach daz minniclîche wîp , ob der leide tac ûf gê ! er sprach : vrouwe , swer wole solte mir den lîp , swenne ez taget , ich singe iu mêr . ist der rîtær hier inne , vrouwe , vermîde ich danne mîner ougen schouwe sô wirdet iuwer vröuwede bitter . hôhem solte warte mir , geselle mîn , sprach diu vrouwe wolegetân , daz mîn holde lange bî mir müge sîn , den ich umbevangen hân . wahtær liebe , hilf mir in vristen mit dînen kluogen , wole verholenen listen . wirdet sament mir ze einem diebe !