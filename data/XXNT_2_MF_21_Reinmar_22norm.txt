als ich mich versinnen kan , sô gestuont diu werelt nie sô trûric mêr . ich wæne , iener lebe ein man , des dinc nâch sîn selbes willen gê . wan daz ist und was ouch ie , anders sô gestuont ez nie , wan_daz beidiu liep und leit zergie . swer dienet , dâ man sîn niht verstât , der verliuset al sîn arbeit , wan ez im anders niht ergât . dâ von wehset niuwan herzeleit . alsô hât ez mir getân : der ich vile wole getrûwet hân , diu hât mich gar âne vröuwede gelân . stæte hilfet , dâ si mac . daz ist mir ein spil : si gehalf mich nie . mit guoten triuwen ich ir pflac sît der zît , daz ich ir künde gevie . ich wæne , ich mich sîn gelouben wile . nein , sô verlüre ich ze vile . ist daz alsô , sehet , welich ein kindes spil !