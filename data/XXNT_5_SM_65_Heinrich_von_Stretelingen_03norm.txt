mich hilfet niht der vogelsanc noch diu vile grüene heide , mich twinget , daz mich êr dâ twanc , und tuot mir aber leide . den âbent , den morgen , den stên ich mit sorgen vore der vile minniclîchen . und næme si den dienest mîn , ich wolte an vröuweden rîchen . ich solte wole in vröuweden sîn , wolte ez mîn liebiu vrouwe . ire munt ist rôt , ire ougen schîn , die ich sô selten schouwe . si liebe , sî reine , si troestet mich kleine . si wonet mir in dem muote . swaz ich ir gedienen kan , si tuot mir niht ze guote . nû helfent mir , die lieben biten , die minniclîchen vrouwen , daz si durch ire reinen sîten mîn arbeit welle beschouwen , den schaden , den kumber , den ich von ir tumber lîde ( ) bî mînen jâren . ô|wê , nû weiz ich leider niht , wie ich mich sol gebâren !