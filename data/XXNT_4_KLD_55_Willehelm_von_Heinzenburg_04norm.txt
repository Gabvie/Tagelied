stæte was hier vore ein tugent , diu hôheste der ieman gepflac beide in alter und in jugent : nû schadet si mir manigen tac . schadelich gein einem wîbe . wie sol ich dâr umbe werben ? muoz ich von mîner stete verderben , hân ich den schaden , der ist doch lobebære . bedenke , vrouwe , dise swære sô daz ich bî vröuweden belîbe . si sagent daz niht herter sî under allen dingen danne ein adamant . sô spriche aber ich dâ bî : wære in mîner vrouwen muot bekant , der herte jehennes im vür in . swaz ich ie getete , mîn dienest und mîn bete , sô was si herte nâch ire site . nû râtet obe ich|ez langer bite : mîniu jâr sint nû dâ hin .