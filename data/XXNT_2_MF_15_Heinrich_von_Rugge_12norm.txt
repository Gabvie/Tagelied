ich suoche wîser liute rât , daz si mich lêren , wie ich si behalte , diu wandelbæres niht begât und ie nâch êren vrouwen prîs bezalte . mîn heil in ire genâden stât , si kan verkêren sorge , der ich walte . ire güete mich gehuohet hât , daz sol si mêren nâch ire êren manicvalte . ich hôrte wîse liute jehen von einem wîbe wünniclîche mære . mîn ouge sî begunde spehen , ob an ire lîbe diu gevuoge wære . nû habe ich selbe wole gesehen , wie si vertrîbe senelîche swære ; und ist mir sô von ir beschehen , daz ich belîbe vrô , des ich unsanfte entbere . mîn lîp in ein gemuote swert - sît er sô ringet - , daz ich behüetete , daz er ist vröuweden unbehêrt ; des er bedwinget mich mit sîner güete . an mir er niemer missevert . wan dem gelinget Vriderus . - . ob uns niemer boum geblüete .