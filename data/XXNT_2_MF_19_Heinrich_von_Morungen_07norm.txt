ez ist site der nahtegal , swanne si ire liep volendet , sô geswîget sie . durch daz volge aber ich der swal diu durch liebe noch durch leide ire singen nie verlie . sît_daz ich nû singen sol , sô mac ich von schulden sprechen wole : ouwê , daz ich ie sô vile gebat und gevlehte an eine stat , dâ ich genâden nienen sî . swîge ich unde singe niet , sô sprechent si , daz mir mîn singen zeme baz . spriche aber ich und singe ein liet , sô muoz ich dulten beide ire spot und ouch ire haz . wie sol man den nû geleben , die dem manne mit schoener rede vergeben ? ouwê , daz in ie sô wole gelanc , und ich lie durch si mînen sanc ! ich wile singen aber als êr ô|wê mîner bezzisten zît und ô|wê mîner liehten wünniclîchen tage ! waz der an ire dieneste lît ! nû jâmert mich vile maniger senelîcher klage , die si hât von mir vernomen und ir nie ze herzen kunde komen . ô|wê , mîniu gar verlorenen jâr ! diu riuwent mich vür wâr . ich en|verklage si niemer mêr . ire lachen und ire schuohene an|sehen und ire guot gebærde hânt betiuret lange mich . ich en|kan anders niht verjehen . swer mich ruomes zîhen wile , vür wâr , der sündet sich . ich hân sorgen vile gepflegen und den vrouwen selten bî gelegen , ouwê , wan_daz ich si gerne an sach und in ie daz bezziste sprach . mir en|wart ir nie niht mêr . ez ist niht , daz tiure sî , wan habe ez deste werder , wan den getriuwen man . der ist leider swære bî . er ist verloren , swer nû niht wan mit triuwen kan . des wart ich vile wole gewar , wande ich ir mit triuwen ie dienete dar . ouwê , daz ich triuwen nie genôz ! des stên ich vröuweden blôz . doch diene ich , swie ez ergê . ob ich si dûhte hulden wert , sô|ne möhte mir ze|der werlte lieber niht geschên . hæte ich an got sît genâden geêrt , sîn konden nâch dem tôde niemer mich vergên . her|umbe ich niemer doch verzage . ire lop , ire êre unz an mîn ende ich singe und sage . waz , ob si sich bedenket baz ? unde tete si liebe daz , sô verbere ich alle klage .