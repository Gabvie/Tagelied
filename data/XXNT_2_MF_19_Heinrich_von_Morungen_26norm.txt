mich wundert harte , daz ir alse zarte kan lachen der munt . ire liehten ougen diu hânt âne lougen mich senden verwunt diu brach alse tougen al in mînes herzen grunt . dâ wonet diu guote vile sanfte gemuote . des bin ich ungesunt . swenne ich vile tumber ertuon mînen kumber mit sange bekant , sô ist ez ein wunder , daz si mich tuot under mit rede zehant . swenne ich si hoere sprechen , sô ist mir alse wole , daz ich gesitze vile gar âne witze niunweiz , war ich sol .