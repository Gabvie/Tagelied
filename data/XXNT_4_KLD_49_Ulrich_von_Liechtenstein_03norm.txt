vrouwe , liebiu vrouwe mîn , an dînem dieneste ich niht verzage , swie dû wilt , sô wile ich sîn : dâ bî sô merke waz ich sage . vrouwe , ich weiz wole , ob mir dînen vriundes gruoz niht verdienent mîne junge bezzisten tage , daz ich in sorgen alten muoz . mîn herze gît mir wîsen rât , swie tump ez von den jâren sî , daz ich ir , diu tugende hât , sî mit stætem dieneste bî . sît ez mir sô stæten rât mit triuwen gît , des doch mir der lîp , der muot , noch nie wart vrî , des volge ich im gar âne strît . dô ich êrste sîn gewan , dô riet mir daz herze mîn , obe ich iemer würde ein man , sô solte ich ir ze dieneste sîn . nû ist mir komen diu zît daz ich ir dienen sol . nû helfe mir got daz ich ir tuo den dienest schîn , dâ von ich leides mich erhole . si ist über mînen lîp vrouwe und al des herzen mîn , sî vile wundern werderez wîp : nû wes solte ich gerner sîn ? wolte si den dienest mîn und mînen sanc , wâ würde iemer mir sô grôz genâde schîn ? wâ vünde ich sô reht hôhen danc ? wâ mohte mir sô hôhe komen mîn dienest und al mîn arbeit ? wan die ich mir hân genomen , diu hât schoene und werdicheit . hôher muot , dû twingest mir den lîp ze hoch unde ist dir daz herze mîn dâr zuo bereit , wans ie die nidern minne vlôch . nideriu minne , an vröuweden tôt ist er , dem si an gesiget . gît diu hoehe sente nôt , doch wole im der der selben pfliht ! si gît sorge , und ist diu sorge vröuweden rîche . vrouwe , daz dich diu sorge mîn sô ringe wiget , dâ von sô sorge ich stæticlîche . ez sprichet manic man des in sîn herze niht gelêren kan , wan als er von vremedem dinge gert ze gewinnen sinne . swer muotet des er niht en|sol , der hât im selp versaget wole . swer muotet des er niht en|sol , der hât im selp versaget wole . swer muotet des er niht en|sol , der hât im selp versaget wole .