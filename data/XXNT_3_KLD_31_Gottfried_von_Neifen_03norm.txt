wir sulen aber schône entvâhen meien , der kan vröuwede bringen und vile maniger hande wünne , liehte bluomen , rôsen rôt . sît_daz uns wile vröuwede nâhen , sô sulen wir mit vröuweden singen . wê im der uns vröuwede erbünne ! dem sî werntiu vröuwede tôt . wole im der uns vröuwede mêre , sît man lützel vröuwede hât ! wê im der uns trûren lêre . wole im der uns leit verkêre , sît diu werelt mit trûren stât ! lieplîche blicken von den wîben dar und danne mit spilenten ougen , daz kan sente swære büezen und vruotsendesiechen man . ez kan senentiu leit vertrîben , swâ ein man sîn liep sihet tougen und mit minniclîchem grüezen in daz lachelîch sihet an . lache , daz mir sorge swinde , lachelîche , ein rôter munt , sît dîn lachen mich entbinde von den sorgen , daz ich vinde vröuwede ; daz ist ein lîplich vunt . reiniu wîp , durch iuwer güete lât mich senden iuch erbarmen daz mich diu vile wolegetâne hât geheizen hinnen vüre , obe iuch daz durch niht en|müejete wan_daz man mich sihet sus armen in den vröuweden vröuweden ane ; daz ich leider an mir spüre , hinnen vüre , daz wort mir swendet vröuwede , ich bin an vröuweden tôt . hinnen vüre , daz wort mich sendet in den tôt , ob ez niht wendet ire munt gar durhliuhtic rôt . ich gesach von rôtem munde nie sô lachelîchez lachen als diu minniclîche lachet swâ si liebe lachen wile . baz danne ich erdenken kunde kan si liebe liebe machen . swâ si liebe liebe machet , dâ hebet sich der wünnen spil . minne , wær daz sie iht lache swenne ich sie mit ougen sehe , wilt|dû daz mir sorge swache , süeziu minne , an ir daz mache daz si dir gewaltes jehe . ich muoz wole von schulden sorgen wie mir von der minniclîchen , nâch der ze aller zît ich brinne , mîner swære werde buoz . beidiu âbent und den morgensorge wile mir niht entwîchen . daz klage ich dir , süeziu minne , daz diu minniclîche ire gruoz mir verseite und ouch ire hulde . daz tuot mînem herzen wê . wære ez doch von mîner schulde , daz ich kumber von ir dulte , sô|ne geklagete ich niemer mêr .