willekomen sî der sumer schoene , willekomen sî sîn zît , diu vile manige vröuwede gît alten und den jungen . willekomen sî der vogel tuonte , willekomen sî der klê , durch den wünniclîchen als êr bluomen sint gedrungen . willekomen sî diu liehte sunne , diu den winter wîchen tuot , willekomen sî diu bluot und des meien wünne . sumer vröuwet und werdiu wîp heilent senendes herzen swære und troestent mannes lîp . Crêatiuren zam und wilden beiden tete der arge winter wê . man sach rîfen unde snê jâmers vile in briuwen . wê swaz ir den winter was gescheiden , die wellent aber zweien sich : sumer wile gewalticlich minne widerniuwen . danc habe er der sus in minne wecket , danc habe der den wilden walt und die heide wole|gestalt mit gezierde decket . sumer vröuwet und werdiu wîp heilent senendes herzen swære und troestent mannes lîp . vrouwe minne , sît dû kanst betwingen beide manne und ouch diu wîp , troeste dîner dienær lîp , lâz si niht verderben . dû solt mit der zît in vröuwede bringen , sô wirdet dienest mit lône ervollt . gerne dû si es êren solt , sî wes an dich werben . hôher wes si dir muotent , süeze minne , lêrs ouch senentiu herzen gerne , lernes ouch senentiu herzen wern , werdiu küninginne . sumer vröuwet und werdiu wîp heilent senendes herzen swære und troestent mannes lîp .