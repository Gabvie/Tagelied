sît willekomen , vrouwe sumerzît , sît willekomen , her meie , der manigem hôchgemüete gît und sich mit liebe zwei . ich sihe mîn liep vür bluomen schîn , mîn liep vür vogel singen ; mîn liep muoz diu vile liebe sîn , mîn liep daz kan wole twingen : und ô|wê , liep , solte ich mit liebe ringen ! vile maniger hande varwe hât in sînem krame der meie , diu heide wünniclîche stât mit bluomen maniger leie , sint gel grûwen rôt , sint blâe brûn blanc , sint wünniclîche entsprungen . die vogel hoehent ire gesanc : mich mac diu liebe jungen . hê , wirdet si mir , sô habe ich wole gesungen . mîn liep sô vile der schoene treit von dem ich singe hiure . mîn liep ist liep , ez ist niht leit , mîn liep ist vile gehiure . mîn liep ist vrô , daz lâze ich sîn , mîn liep ist rehter güete , mîn liep ist rehter sælden schrîn . daz ir got iemer hüete : wie gar mîn herze denne in vröuweden blüejete !