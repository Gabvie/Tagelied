ez ist mir ein ringiu klage , daz ich sî sô selten sihe , der ich alle mîne tage guotes jach und iemer jihe . mir ist niender anderswâ wirs danne dâ . mînem lîbe gêt ze nâhe , ich en|mohte erwerben daz , daz sî alsô sehe , daz si mîn ze vriunde verjehe . mir tuot ir vremeden anders baz . guoter wîbe sælicheit vröuwete noch daz herze mîn . nieman ist in baz gereit , daz sol lange stæte sîn . ich wile ire liep mit liebe tragen ze mînen tagen und ire leit mit leide klagen . nieman sol ire lobes gedagen . swaz wir rehtes werben , und daz wir man noch niene verderben , des sulen wir in genâde sagen .