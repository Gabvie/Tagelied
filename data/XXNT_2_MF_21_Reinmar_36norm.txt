ez ist lanc , daz mir diu ougen mîn ze vröuweden nie gestuonden wole . swanne ich mîne klage nû lâze sîn und ich mich des an ir erhole , des ich mich her gesûmet hân , sô bin ich alt und hât ein wîp vile übel an mir getân . sô si nû vile gerne erwenden wile ein leit , daz mir von ir geschihet , sô ist mir wîp unmær und anderez spil , wan ich en|touc vore alter niht . ô|wê , waz wile si danne mîn ? jâ mohte ich ir gedienen , lieze eht si es ein ende sîn . solte aber ich mit sorgen iemer leben , swanne ander liute wæren vrô ? guoten trôst wile ich mir selben geben und mîn gemüete tragen houw als von rehte ein sælic man . si sagent mir , als ich trûre , ez stê mir jâmerlîchen an . sît si jehent , wie wole mir vröuwede zeme , sô volge ich in , sô ich bezziste mac , und wæne nieman lebe , der mir beneme ein trûren , daz nû manigen tac mir in dem herzen lît begraben . gewinne ich iemer des ein ende , ich wile mich wole gehaben . êr si der werelte erzeige an mir , wie stæte si ist , sô en|lebe ich niht . ouch geschihet ein wunder lîhte an ir , daz man si danne ungerne sihet . sô mac si von schulden klagen , daz si einem sô getriuwen manne ie mohte ire hulde versagen . solte aber ich mit sorgen iemer leben swenne ander liute wæren vrô ? guoten trôst wile ich mir selbem geben und mîn gemüete tragen houw alse von rehte ein sælic man . si sagent mir alle , trûren stê mir jâmerlîchen an . sît si jehent , wie wole mir vröuwede zæme sô wile ich tuon , sô ich bezziste mac . ich wæne , ieman lebe , der mir beneme ein trûren , daz nû manigen tac in mînem herzen lît begraben . gewinne ich iemer des ein ende , ich wile mich wole gehaben . ez ist nû lanc , daz mir diu ougen mîn ze vröuweden nie gestuonden wole . swenne aber ich mîn klagen nû lâze sîn unde ich mich des an ir erhole , sô muoz si vile dicke klagen , daz si einem alsô gevüegen manne ire lîp mohte ie versagen . sô si ez nû vile gerne wenden wile , diz leit , daz mir von ir geschihet , sô ist mir lîp unmære und ander spil ; sô en|touge ich ir vore alter niht . ô|wê , waz wile si aber danne mîn ? nû mohte ich ir gedienen wole , lieze eht si|ez ein ende sîn .