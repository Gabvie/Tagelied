sehet an die heide , sehet an den grüenen walt : liehter ougenweide der hânt si nû gewalt . bluomen loup diu beide mit manigem hövischen kleide sô sint sie bekleit . den tete vile leide der lange winter kalt . balde hinnen scheide sîn twingen manicvalt . valwe löcke rede trantent junge stolze meide ; des sint sie gemeit . var hin verwâzen vile gar verteilte|er snê ! dû muost uns lâzen die bluomen und den klê ûf des meien strâzen ( den tæte dû vile wê ) , dâ die vogel sâzen , ire sanc gein sange mâzen . die vröuwent sich als êr mich wile betwingen daz mich durch liebe ie twanc , daz ich nû muoz ringen dâr nâch mîn herze ie ranc . ich wile aber singen der lieben ûfgedingen : mîn trôst an ir lît . lâ mir gelingen sît_daz mir nie gelanc , minne , an lieben dingen : sô wirdet mîn trûren kranc . sie kan swære ringen , die sorge ûz herzen dringen . mir wær lônes zît . kius von ire munde , ich wæne er sanfte tuot . der ist ze aller stunde noch rôter danne ein bluot . eiâ , minne wunde , dû machest ungemuot . obe dîn trôst mir gunde daz mir ein kus die bünde , si dûhte mich guot . mich hât gebunden der süezen minne bant . minniclîchez wunde , nâch dir mîn herze ie swant . sie hât niht erwunden , sich habe mîn underwunten ire munt Rôsenrôt . minne unde ir kunden die sint mir wole erkant . hæte ich helfe vunden , sôwær mîn dienest bewant . nû lât sie mich wunden in trûren ze allen stunden . dâ von lîde ich nôt . mich hât versêret ire liehter ougen schîn . wer hât gelêrt die lieben vrouwen mîn daz ir güete mêret mir lange wernden pîn ? minne , swer dich êret , des muot wirdet gar verkêret . nû bin ich doch dîn . ô|wê der swære die ich von minnen hân ! der ich sanfte entbere , wan ein vile lieber wân der ist vröuwedenbære . dâ bî ist mir gevære diu minne unde ire haz . si ist mir ze swære : dâ von ich trûric gân . ob ich sinnic wære , des solte ich mich erlân . minniclîchez mære mir bernte vröuwede bære . nû troeste mich baz , lieplîchiu minne , ( mîn senentez herze ist wunt ) , sît_daz ich brinne nâch liebe ze aller stunt . sorgen troestærinne , dir ist mîn jâmer kunt : troeste mîne sinne , daz ich den kus gewinne . sprich jâ , rôter munt .