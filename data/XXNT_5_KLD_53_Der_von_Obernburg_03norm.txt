ich wile daz man mir durch die guoten sî gehaz durch_daz si mir getriuwe sî . swie vile ich kumbers hæte des ich nie vergaz , und mohte ich ir getwellen bî daz wære ein niht , ob si mir ez jihet . joch wac mir ie vile kleine daz , swenne ich si sach , swaz mir geschach : tete ez mir eine wîle wê , sô wart mir aber danne baz . ouwê daz ich mich von ire minne scheiden sol , diu mich sô gar betwungen hât . wart êr mîn herze an vröuweden alse rehte vol , daz ist nû bar , sît ez sô stât , daz mich ire gruoz vermîden muoz , dem ich genigen dicke hân : ich hân den muot , swaz si mir tuot , sô stæticlîche an si verlân , daz ich ir niht entwenken kan . man sol ûf guot gedingen gerne kumber dolen : er|ist sælic swer gedingen hât . vile wole mac sich ein man der langen swære erholen , und ist daz er unstæte lât . unstæter man nie liep gewan dâ von ein herze würde ervrort . unstæter muot der ist niht guot , wan_daz er stæte minne stoert und ouch âne herzeliebe toret .