ein bernte saf der minnen blüejete , ein ursprinc aller sælicheit , dîn zuht , dîn güete ob aller güete , dîn munt der minnen wâfen treit . diu liehten ougen dîn eine strâle hânt geschozzen in daz herze mîn ; des muoz ich vile unverdrozzen dîn endelîcher dienest sîn . reine wîp , durch dîne güete nû hilf mir ûzer senenter nôt unde troeste mîn gemüete oder ich bin an vröuweden tôt . wilt dû mich bewarn vore sorgen , solt mir wole gelungen . rehte alsam die arne wile ich mich doch widerjungen unde ûf gein den lüften varn .