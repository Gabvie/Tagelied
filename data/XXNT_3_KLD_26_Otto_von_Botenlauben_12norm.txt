wære Kristes lôn niht alsô süeze , sô en|lieze ich niht der lieben vrouwen mîn , die ich in mînem herzen dicke grüeze : sie mac vile wole mîn himelrîche sîn , swâ diu guote wone al umbe den Rîn . hêrre got , nû tuo mir helfe schîn , daz ich mir und ir erwerbe noch die hulde dîn ! sît er jihet ich sî sîn himelrîche , sô habe ich in zuo gote mir erkoren , daz er niemer vuoz von mir entwîche , hêrre got , lâ dir|ez niht wesen zorn . er ist mir in den ougen niht ein dorn , der mir hier ze vröuweden ist geboren . kumet er mir niht wider , mîn spilente vröuwede ist gar verloren .