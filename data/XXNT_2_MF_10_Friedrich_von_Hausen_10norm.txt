mir ist daz herze wunt und siech gewesen nû vile lange , - daz ist reht , wan ez ist tump - sît ez eine vrouwen êrst bekante . der keiser ist in allen landen , kuste er si ze einer stunt an ire vile rôten munt , er jæhe , ez wære im wole ergangen . sît ich daz herze hân verlâzen an der bezzisten eine , des sol ich lôn entvâhen von der selben , die ich dâ meine . swie selten ich ez ir bescheine , sô bin ich ez doch der man , der ir baz heiles gan danne in der werelte lebe decheine . wer mohte mir den muot getroesten wan ein schoene vrouwe , diu mînem herzen tuot leit , diu nieman kan beschouwen . durch nôt sô lîde ich den rûhen , wan ez sich ze hoehe huop . wirdet mir diu minne unguot , sô sol ir niemer man volletrouwen .