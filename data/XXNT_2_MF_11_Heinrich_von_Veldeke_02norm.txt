ich bin vrô , sît uns die tage liehtent unde werdent lanc , sô sprach ein vrouwe al sunder klage vrîlîche und âne al getwanc . des segg ich mînen gelücke danc daz ich ein soliche herze trage , daz ich durch heinen boesen tranc an mîner blîschaft nie mêr verzage . hier hæte wîlent ze|einer stunde vile gedienet ouch ein man , sô daz ich nû wole guotes gunde ; des ich im nû niene gân , sît_daz he den muot gewan , daz he nû eischen begunde , daz ich im baz entseggen kan , danne hê|ez an mir gewerben kunde . ez kam von tumbes herzen râte , ez sal ze tumpheit ouch ergân . ich warnete in alze spâte , daz he hæte missetân . wie mohte ich daz vür guot entstân , daz he mich dorfelîche bæte , daz he muoste al umbevâhen ? - - . ich wânte , daz he hövisch wære , des was im ich von herzen holt . daz segg ich iuch wole offenbâre : des ist he gar âne schult . des trage ich mir ein guot gedult - mir ist schade vile unmære - he iesch an mir ze rîchen solt , des ich vile wole an im entbere . he iesch an mich tet lôse minne , di ne vant he an mir niht . daz quam von sînen kranken sinnen , wan ez im sîn tumpheit riet . waz obe im ein schade dâr an geschît ? des bringe ich in vile wel inne , daz he sîn spil ze unrehte ersihet : daz herze brichet , er hæte gewinne . mir hæte wîlent ze einen stunden sô wole gedienet ein man , daz ich im wole guotes gunde ; des ich im nû niht gân , sît_daz er den muot gewan , daz er an mich eischen begunde , des ich im baz verzîhen kan , denne er ez umbe mich gewerben kunde . ich wânte , daz er hövisch wære , dâr|umbe was ich im holt . daz rede ich nû wole offenbâre : des ist er von mir unverscholt . des habe ich guot gedult : sîn schade der ist mir unmære . er iesch alze rîchen solt , des ich von im doch wole entbere . er gert alze ungewæger minnen , an mir der vant er niet . daz wisse er sînen kranken sinnen , daz im sîne tumpheit sô geriet , swaz schaden im dâ von beschiet : des mac er wole werden inne , daz er sîn spil niht wole beschiet : er brichet êr , danne er ez gewinne .