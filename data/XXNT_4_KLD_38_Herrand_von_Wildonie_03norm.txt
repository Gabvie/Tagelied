wir sulen hôhen muot entvâhen , beide vrouwen unde manne . trûren , dû solt von mir gâhen , sît_daz ich gesehen hân des vile liehten meien schîn ; man gehoert in den ouwen singen diu vile kleiniu vogellîn . diu vröuwent sich der spilenten sunne swâ si vore dem berge ûf gât . waz gelîchet sich der wünne dâ ein rôse in touwe stât ? nieman danne ein schoenez wîp diu mit rehter wîbes güete wole kan zieren iren lîp . liep daz hebet sich in den ougen und gât in daz herze în ; sô sprichet liep ze liebe tougen liep , wan solte ich bî dir sîn ! dô disiu liet iu hât gesungen vore dem walde ein vogellîn .