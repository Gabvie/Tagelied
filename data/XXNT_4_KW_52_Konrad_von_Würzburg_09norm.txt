meie den grüenen walt hât bekleit gar mit sîner güete , daz ist wole schîn . zwei sich junc und alt âne leit ûz der boume bluote diu vogellîn singent süezen sumersanc ; dâ bî sihet man wünne mêr , bluomen rôt gel unde blanc dringent in touwe durch den grüenen klê . der meie machet hôhen muot ; dâ bî trûren swachet diu minne guot . hoene der winter was , lieben kint ! nû sihet man die beide geblüemet wole ; schoene loup unde gras worden sint . nieman sich mit leide nû binden sol ! wünniclîcher varwe schîn hât daz velt an sich geleit . swer mit zühten vroelich sîn künne , der sî der lieben zît gemeit ! der meie machet hôhen muot ; dâ bî trûren swachet diu minne guot . geilen sich werde man unde wîp ! minne ist jungen liuten vür trûren guot : heilen ire helfe kan wunden lîp ; herziclîchez triuten vile sanfte tuot . minne zwein gelieben gît süezen wünniclîchen rât , sô der walt gezieret lît inne mit loube und er vile sanges hât . der meie machet hôhen muot ; dâ bî trûren swachet diu minne guot .