ich hân mir selber gemachet die swære , daz ich der ger , diu sich mir wile entsagen . diu mir ze|erwerbenne vile lîhte wære , diu vliehe ich , wan si mir niht kan behagen . ich minne die , diu mir es niht wile vertragen . mich minnent ouch , die mir sint doch boremære . sus kan ich wole beide , vliehen und jagen . ouwê , daz ich niht erkante die minne , êr ich mich hæte an si verlân ! sô hæte ich von ir gewendet die sinne , wan ich ir nâch mînen willen niht hân . sus strebe ich ûf vile tumben wân . des vürhte ich grôze nôt gewinne . den kumber hân ich mir selber getân .