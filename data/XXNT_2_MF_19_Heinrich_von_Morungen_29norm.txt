wie sol vröuwedelôser tage mir und senenter jâre iemer werden rât ? sô ist daz aber mîn hôheste klage , daz uns beide , an sange , an vröuwede , missegât . sît_daz diu werelt mit sorgen sô gar betwungen stât , maniger swîget nû , der doch dicke wole gesungen hât . ich was eteswenne vrô , dô mîn herze wânte nebent der sunnen stân . durch die wolkenn sach ich hôhe . nû muoz ich mîn ouge nider ze|der erde lâzen . mich triuget alze sêre ein vile minniclîcher wân , sît_daz ich von ir niht wan leit und herzeswære hân . wile si vremeden mir durch daz , daz ein lützel ist mit valscher diet behuot ? daz ist ein swacher vriundes haz , daz si mit den andern mir sô leide tuot . ez hoeret niht ze liebe ein sô kranker vriundes muot . wile aber si die huote alsô triegen , daz|ist uns beiden guot .