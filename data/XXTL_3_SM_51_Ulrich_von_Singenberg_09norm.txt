vröuwet iuch , vröuwet iuch , vröuwederîchen , die dâ sîn von schulden vrô ! mohte ich mich wole iuch gelîchen , wê , wie gerne ich tæte alsô ! aldie_wîle mich diu guote vremeden wile , sô|ne wirdet mir niemer wole ze muote , waz dâr|umbe ? ist ez nû sus , sô was ez lîhte anders dô . solte ein süeze wîp ire êre ( ) lâzen an vriunden werden schîn , sô en|gere ich liebes mêre hinnen dar . sô muoz ich sîn sam der sich ze vröuweden twinget . swelich man ( ) niht von herzen noch von muote singet , dâ ist der lûterlîche valsch verdecket in gemâlen schrîn . wer kan nû den slüzzel vinden , der mir vröuwede entsliezen sol ? wolte si sich es underwinten , daz kunt ire genâde wole , diu mich êret und unêret , diu mich heilet , ob si wile , und ouch versêret , sô daz ich die herziclîchen swære unendelîchen dole . wir sulen danken wîbes güete , hân wir êren , hân wir guot , wan si hoehent manic gemüete , daz doch nie mir hôchgemuot an ire werden trôst geschehe . ist , daz troesten mich von ungelücke unnæhe , sô ist doch wâr , daz niht sô dicke liep nâch herzeleide tuot . ich wær êr vile lange muotes und an vröuweden gar verzaget , wan_daz ich diu wunder guotes an ir weiz , swie si versaget , daz si mich wole ze einer stunde von der langen und der leiden swær entbünde , in der ich ûf guot gedinge dicke an sorgen bin betaget .