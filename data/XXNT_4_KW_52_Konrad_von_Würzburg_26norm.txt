gar bar lît wît walt , kalt snê wê tuot : glüejet si bî mir . gras was êr , klespranc blanc , bluot guot schein : ein hac pflac ir . schoene dô|ne klungen jungen liuten , trûweten inne minne mêrte : sunder wunderbære swære wilden bileden heidewide rêrte , dô vrô sâzen die , der gelâzen spil wile hier . trût brût , sich mich an ! man hât rât dâ swâ dû nû bist . dîn schîn wît gît muot guot dem swem sîn pîn arc starc ist . süeze , büeze trûren ! sûren smerzen herzen reine kleine mache ! kluogen vuogen schoene loene mêre sêre ! niuwe riuwe swache ! lîchrîche lêhen mir , wîp lîp vlêhen sol wole dir .