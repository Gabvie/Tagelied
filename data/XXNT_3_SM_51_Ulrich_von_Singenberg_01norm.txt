swaz diu werelt nâch vröuweden ie ûf hôhen muot gewarp , si en|würbe ouch noch , daz ist allez ein niht . wan_daz nie gar ein senende leit an mir verdarp von maniger vremeder ungeschiht ( ) , sô vünte ich daz , des ich mich noch vile wole verwæne an mînem muote , daz ich mich nie gevröuwete baz , geschehe ouch mir von der vile wirde lebenden iht ze guote . wole gedingen und iedoch niht volle wole geleben . sô vürhte ich vile lîhte ein ende nemen : der selbe trôst ist mir ze mîner nôt gegeben , sol daz der lieben wole gezemen , sô wundert mich . sol ich zwîvellîcher vröuwede an si gedingen , sô sol si baz bedenken sich : ich en|kunde von den mæren niemer guotes niht gesingen . swer zürnet sô , daz ez gât vür die êre sîn , der übersihet den wîsen rât . solte iuwer dienest verloren an mir einer sîn , sô wære ouch daz ein missetât . vergezzet ir durch daz ( ) der vuoge , obe ich an iuch unvuoge tæte , sô wære , ich wæne , bezzer mir , ich hæte iuch liep , danne ich den haz von schulden ûf mir hæte .