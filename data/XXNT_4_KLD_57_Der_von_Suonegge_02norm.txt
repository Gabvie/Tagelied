nû hât rîfe und snê geswant al des lieben meien blüete , walt und heide man nû bloezet ; den wirdet al ire nôt gewant , swenne in kumet des sumers güete ; der vröuwet sî : sô hân ich trôstes niht , âne daz eine , ob mich diu guote troeste , nâch der mir ist wê : sô lebete ich in hôhem muote , sus gevrouwt mich bluomen noch der klê . si hât maniger tugent gewalt , diu vile süeze , sælic reine , diu mich hât in senenten kumber brâht . sô ist ertwingen manicvalt , der die ich in triuwen meine : si lât mich verschînen in ire aht . wolte si mir ze einer stunde noch ein lieplich küssen geben von ire roeselehtem munde , des gedingen wolte ich aber leben .