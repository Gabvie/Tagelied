sît_daz al mîn hôheste vröuwede an dir stât , liebe trûte mîne , sô heiz mir dîn rôtez mündelîn geben rât , daz mit sînem schîne machen kan vile kluogiu herzen sinnelôs . ach hêrre got , wie rehte lôs sach ich von ir ein lachen ! swer alsô klâr küssen gar durchsiuberlîche guotlîche mohte erwerben , wole tûsent jâr muoste er vroelîche vröuwen sich ; unde solte er sterben , iemer mêre vüre sîn sêle deste baz . ei trûter munt , nû gip mir daz , sô etrûre ich ze|wâre niemer . vile grôz gedanc lât mich dîn nû selten vrî liep vore allen vrouwen : dîn kel sô blanc und dîn lîp sô liep mac sîn , man mac an dir schouwen hende weich , noch wîzer ze|den stunt danne ein snê . al daz dû hâst , waz sol des mêr , ist sûberlich âne ende .