mir tuot mîn lop sô selten wole , daz mich wunderlîchen wundert , wie daz sô gevar . wê , daz ich niht geniezen sol , daz ich si ûz hân gesundert mir ze vröuweden gar , und ich an si aleine lônes hân gedinget ! swie mir ire trôst die vröuwede niene bringet , sô wirdet daz leit an mir gesehen , daz leider leit vore maniger zît an nihte nieman ist geschehen . solte ich geniezen , daz ich bin und ie was mit rehten triuwen wîbes êre vrô , sô mohte si mir hinnen hin wole mîn leit mit liebe niuwen . stüente ez iener sô ( vünft wan sehe an mir den hôhen muot , der alle , die niht nîdes pflegent , von schulde muoste dunken guot .