mîn arzât ist ire rôter munt und ein wort daz si kan . spræche si daz , ich wær gesunt und stolzer danne ie man . ach leider , daz vile süeze wort ist alze sêre an ir verborgen . des lebe ich manigen tac mit sorgen . wê , wenne kumet her vüre der hort , der mich sô rîche mohte machen ? ich trûre nû , danne wolte ich lachen . ez ist ein wunder gar an mir , dazz|ich alliu wîp durch si vermîde und ungetroestet bin von ir alsolichen kumbers unde ich lîde , sît ich sîn êrst genâden bat . den kumber wendet si mir niht noch nieman , swaz sô mir geschihet . sus bin ich an die blôzen stat enzwischen stüelen zwein gesezzen : an der stat hât si mîn vergezzen .