ich klage niht bluomen noch den klê , ich klage niht wünniclîche tage , ich klage ein ander schulde : ich klage , mir ist nâch guote wê . daz ist vore aller nôt mîn klage , die ich unsanfte dulte . guot wile an vröuweden mich verhern . wolte aber mich diu guote nern , sô wær ich rîche , gæbe mir diu schoene ire hulde mir ist niht lieber danne guot : des wile ich niemer mich geschamen , swâ man|ez seit ze mære . swie selten ez mir liebe tuot , doch minne ich ez durch sînen namen : guot ist unwandelbære . nû merkent , waz ich heize guot , des doch vile maniger niht enttuot : mîn vrouwe ist guot , bî der ich gerne wære .