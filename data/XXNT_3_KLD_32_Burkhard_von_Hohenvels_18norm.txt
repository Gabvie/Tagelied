ein blic , ein wanc vröuwede unde leit hânt mir gegeben . ire ougen swanc gap vröuweden kleit : daz zarte eneben enzwei ire blickes wenken . swederz si wile , sorc oder spil , daz kan si ire vriunde schenken . nie valke guot ze|dem luoder kan sô snelliclîche , alsô mîn muot si vliuget an . genendiclîche er zuo ze ire herzen boezet vile manigen stôz : ez ist wunder grôz daz er si niht überstoezet . sô geil was ie mînes herzen sin , daz manigen man des wundert wie si in vüere hin , sît er niht zan ist , daz er niht en|zücket , dem ie sô willt sîn vluc gezilet was , daz dâr zuo ze ir vlücket .