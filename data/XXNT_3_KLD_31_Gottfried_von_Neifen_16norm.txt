ich hôher aber die vogel singen , in dem walde suoze erklingen ; dringen sihet man bluomen durch daz gras . was diu sumerwünne in leide , nû hât aber diu liebe heide beide bluomen unde rôsen rôt . meie kumet mit maniger bluot . tuot mir wole diu minniclîche , sehet , sô wirde ich vröuwedenrîche , sunder nôt vile maniger sorgen vrî . gunde mir diu sældebære daz ire trôst mir vröuwede bere , swære wolte ich sender sicher lâzen . hân ich trôst , der ist doch kleine , sie en|troeste mich aleine . reine sælic wîp , nû troestet baz . minne , hilf : ez ist an der zît . sît mîn trôst lît an der süezen , sô mac sie mir sweren büezen.dô nû durch waz tuot sie mir alse wê ? obe ire rôter munt mir gunde daz sîn kus die nôt entbünde , vünde von der minne würde heil , heil gelücke sælde und êre hæte ich sender iemer mêre . here sælic wîp , nû troestet baz . ô|wê , süezer rôter munt , wunt wart ich von dînen schulden , dô ich der lieben muoste hulden . leit sint daz diu mich noch machent grâe . wunder kanst dû , süeziu minne . minne in dîner glüete ich brinne ; sinne herzemuot hâst dû mir hin . in mîn herze sunder lougen sach ein wîp mit spilenten ougen tougen . dannoch was gemeit mîn lîp . herzen trût , nû tuot sô wole : sol ich sender vrô belîben , sô sulet ir von mir vertrîben , sælic wîp , die nôt , sô wirde ich vrô . wie zimet nû der süezen heren daz si mich kan trûren lêren ? mêren mohte sie wole vröuwen mir . ire vile minniclîchez lachen kan mir senentez trûren swachen . machen mohte sie mich sorgen bar . ô|wê , süezer rôter munt ! wunt bin ich an hôchgemüete . rôter munt , durch dîne güete nû sprich dar : mîn bete wole weist|dû .