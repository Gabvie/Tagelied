sumer , dîn gewalt wile swinden . daz mac man wole an der linden kiesen : diu ist worden val . ûf dem walde und in den ouwen dâ mac man die rîfen schouwen . dâr zuo lât diu nahtegal ire vile vröuwederîchez singen : des wile sie der winter twingen . sô kan mir diu süeze bringen sorgen vile dem herzen mîn . vrouwe , ir sît mîn vrouwe aleine die ich vore allen wîben meine . des sulet ir geniezen lâzen mich : ich lebe in senden sorgen beide âbent und den morgen . doch vröuwet mich ein lieber wân unde ein minniclich gedinge , daz diu süeze minne twinge sô daz mir an iu gelinge ; dâr an al mîn vröuwede lît .