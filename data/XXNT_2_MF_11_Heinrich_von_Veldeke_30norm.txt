swenne diu zît alsô gestât , daz uns koment beidiu bluomen und gras , sô mac sîn allez werden rât , dâ von mîn herze trûric was . des vröuwent sich diu vogelkîn , würde iemer sumer als êr lât die werelt mîn eigen sîn , mir tete iedoch der winter wê . durch sînen willen , ob er wile , tuon ich einez und anders niht . des selben mac in dunken vile , daz nieman in sô gerne sihet . ich wile behalten mînen lîp . ich hân vile wole genomen war , daz dicke werdent schoeniu wîp von solicheme leide missevar .