mîn vrouwe minniclîche minne , wâr|umbe hant ir mir die sinne sô sêr , sô vaste an si gewant , daz ich ir niht mac entwenken ? ze|wâr , ir solet iuch baz bedenken und ringen mir diu bant . nein , ich wile doch niht entrinnen von ir mit herzen noch mit sinnen , des sî mîn triuwe mit eide ire pfant . ich wile gerne sîn gevangen : des twinget mich ire munt , ire wangen , irrschoene , ire güete , ire wîplich zuht und ire vrouwelich gebærde , got , der was in hôhem werde , dô er geschuof die reinen vruht , wan im was gar wole ze muote , mit ire güete diu vile guote vienge mich âne aller leie vluht . nû hât si mich sô gebunden , daz mîn herze ist ze allen stunden bî ir , swar ich lange var : sô en|wil ez niht von dannen . si hæte ez alsô verspannen , daz ez niender anderswâr mac gewenken ûz ire stricke . wær ich bî dem herzen dicke , ich wær aller sorgen bar !