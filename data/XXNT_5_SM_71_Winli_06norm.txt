sumerwünne , niet dem süezen meien durch sîn kleiden , wan er biret uns manige bluot , rôte rôsen , vîolvar die gleien und ûf heidene maniger|leie wünne vruot . dâ bî sên ich nâch der lôsen , diu mir liebet sam diu sunne , dem si wünniclîchen tuot . diu vile guote , sehet , diu heizet Fine . wole den ougen , dâ si sich ze sehenne bôt ! süeze lône in ire herzen schrîne treit si tougen : die sint guot vür senente nôt . ich was , der si sach sô schoene : dâ von wart mir wole ze muote , ich sach si vür rôsen rôt . süeze minne , jâ , durch dîne güete wart an wîben wîbes name nie sô guot . jâ , si here kan vür meien bluote leit vertrîben , dem si ez minniclîchen tuot . ûz ire rôten mundes sinne vröuwet mich ein küssen mêre baz danne al des meien bluot .