mîn herze tuot mich sorgen rîche : ez ahtet , wâ sô minniclich ein reiniu vrouwe sî und wie si sich gebâre . ir wonent zühte bî , si ist gar wandels vrî . vile suoze minniclîchez wîp , und vröuwetent ir noch mînen lîp mit iuwerm holden gruoze , sô kæme ich gar ûz leide , dâr|inne ich sterben muoz , ir tuont mich sorgen buoz . ach , gæbe mir diu güete baz , sô würde ich noch , als ich dô was , dô ich ir kunde vie : ich was vile vröuweden rîche , diu mir dô gar entgie , dô ich mich an si lie . ouwê , vernæme si noch die klage , wie vile ich herzen jâmers trage ! daz kumet von senenter nôt . wile mir die niht benemen ire munt sô rôsenrôt , ô|wê , sô bin ich tôt ! ô|wê , wie wê mir dâ geschach , dô ich mîn lieben vrouwen sach sô schône vore mir stân ! mich balde des gedûhte , ich müeze mîn vröuwede lâzen , dô ich müeze dannen gân . noch wære ich langer dâ gesîn , wan_daz ich vorhte der liute pîn und der vile valschen haz , daz siu mich wolten nîden , daz mir sô sanfte was , dô ich vore ir gesaz . ich schouwete si vile manicvalt : mich dûhte , ich en|würde niemer alt , und solte ich bî ir sîn mit ir wole guoten willen , sô wære mîn sorge hin und senendes herzen pîn .