sælic sî mîn liebiu vrouwe diu mir vröuwet daz herze mit den sinnen ! mir tuot wole swenne ich si schouwe , von ire güete mac ich heil gewinnen . si ist gar mîn trôst vür sente nôt und ouch vür ungemüete , ire schoene lengert mir den tôt : des bite ich got ire reinen lîp behüeten . ich vröuwe mich deich mac gedenken , swenne ich wile , der herzenlieben vrouwen . si kan senentez trûren krenken , mir tuot wole , swenne ich ire lîp sol schouwen , ire brûne brâwe , ire ougen klâr , ire munt , reht alse er glüejete : swie verre ich sî , ich wünsche ir dar und bite got ire reinen lîp behüetete .