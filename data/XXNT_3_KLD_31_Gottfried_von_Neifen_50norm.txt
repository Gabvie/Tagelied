sol ich disen sumer lanc bekumbert sîn mit kinden , sô wær ich vile lieber tôt . des ist mir mîn vröuwede kranc , sol ich niht zerlinden reichen , ô|wê dirre nôt ! wich|in wagen , gîgen gagen , wenne wile ez tagen ? minne minne , trûte minne , swîc , ich wile dich wâgen . amme , nim daz kindelîn , daz ez niht en|weine , alse liep als ich dir sî . ringe mir die swære mîn : dû maht mich aleine mîner sorgen machen vrî . wich|in wagen , gîgen gagen , wenne wile ez tagen ? minne minne , trûte minne , swîc , ich wile dich wâgen .