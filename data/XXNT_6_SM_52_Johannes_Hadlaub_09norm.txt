minne ist sô wunderlich , si kêrt sich an tumbe , an wîse , alte , junge twinget si . sô|ne ist ir ze rîche nieman , noch zarn , wan si slîchet lîse : swem si wile , dem ist si bî . si lie mich ire helfe nie beruochen und twinget mich sêre gegen ir , unde sî niht gegen mir . minne , dir mac ich wole vluochen tiefe ûz mînes herzen gire . minne , süene dich mit mir , kêr zuo ze ire , alde ich wile strâfen dich , die_wîle ich leben mac ; unde liebe noch ir mich , alde ûf dich sô schrîe ich wâfen , manige naht und manigen tac ! ouwê , minne , kum ir noch ze herzen , mir ze heile , sô en|vluoche ich dir niht mêr ! ich en|weiz anders , wie|ez ergê ; mir ist wê von senendem smerzen . minne , noch mîn nôt verstê ! jâ en|wizze ich ez niht ir , daz si mir ist sô gar herte . ich wizze ez der minne gar , wan si lât ire lîp sô vrî , und doch si wole si gelêrte , daz si mîn noch neme war . ouwê , sît si niht en|hât der minne , wâ|von solte si danne ruochen mîn ? minne , wirt mir noch vîn , kêre hin und twinge ire sinne , sô wile ich dîn vriunt noch sîn !