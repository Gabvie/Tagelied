nû ist diu heide in liehtem kleide worden bar und ouch der grüene walt , dâ vile schône in süezem dône sungen vogel ire stimme manicvalt . dise nôt die klagent junge und alte , mit gewelte twinget aber die bluomen rôt der leide winter kalt . ich muoz werben umbe ein sterben , troestet mich diu liebe niht enzît , diu mich toetet . gar durchkroetet ist ire munt , diu mir vile sorge gît . kuste ap si mich guotlîche ze einem mâle , al mîn kâle hæte ein ende , sît mîn trôst an ire genâden lît .