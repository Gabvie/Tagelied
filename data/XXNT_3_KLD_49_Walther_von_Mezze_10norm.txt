mir ist mîn altiu klage hiure niuwer danne vert daz die bluomen maniger treit , daz ist mir leit , der niht loubes wære wert : nû klage ich die bluomen und der kleinen vogele sanc , der ich beider niene gân manigem manne der des muotes ist ze kranc . solte ich wünschen , sô wolte ich den vogelen wünschen daz daz si hæten einen sin under in und diu liute schieden baz . swer den liuten danne sünge als in ire herze stât , sô bekante ir iegelich selbe sich rehte waz er tugende hât . swes diu nahtegale mit ire sange neme war , der möhte iemer wesen vrô : sehet alsô würde ein vingerzeigen dar swem der guotgouch sünge und ouch ein distelvinkelîn , den bekante man dâ bî tugende vrî : wê wie vile der müeze sîn !