aber walt und ouch diu heide krankem an ire kleide : winter wile si twingen . nahtegal , diu lât ire singen und die bluot erdringen . bî dem selben leide klage ich mînes herzen swære . ô|wê , die sint alsô herte ! waz si mir von êrst beschert , daz was mir gewære . ich zîhe als ein wîp aleine : jâ sî süeze , reine , wes wile si mich twingen ? kan mir stæte lâzen gelingen unde vröuwede bringen nâch mînes herzen meine , sô habe ich der lieben hulde , wan ich was ie an ire stete . sint daz gein ire missetæte , sô sint mîne schulde . jâ si minniclîche , guote kan sô stætem muote sunder sich gelîchen , daz ire lîp der minniclîchen stete lât berîchen innerthalben der huote , wande ire stæte wîbes güete wirdet sô reine wîbes minne , daz ich lîhte noch gewinne von ire vrô gemüete .