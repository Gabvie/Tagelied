sich vröuwet maniger gein der wünniclîchen zît : ich en|weiz wes ich mich vröuwen sol , unze mir der kumber sô ze herzen lît , tein ich von der minniclîchen dole . nû ntroestent mich die liehten tage , noch swaz man von den bluomen sage , und hilfet niht der vogele sanc , mir en|sî diu kurze naht ze lanc . mir ist selten herzeliebes iht geschehen , dâ von bin ich selten rehte vrô ; ich hân schoener guoter wîbe vile gesehen ; von den allen schiet ich niene sô , daz ich betwungen wande sîn : nû sttrûren in dem herzen mîn . doch troestet einez mir den muot : wile si , sô geschihet mir allez guot .