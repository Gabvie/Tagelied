ich minne , sinne , lange zît : versinne minne sich , wie si schône lône mîner tage . sô lône schoene , daz ist mîn strît , vile kleine meine mich , niene meine kleine mîne klage . unde rihte solich unbilde , daz ein sælic wîp mich verderbet gar âne schulde . ze ire gesihte wirde ich wilde : mich en|habe ire lîp vröuwede enterbet , noch ger ich ire hulde . wære mære stæter man , sô solte , wolte si mich an eteswenne denne gerne sehen , swenne ich genuoge vuoge kunde spehen .