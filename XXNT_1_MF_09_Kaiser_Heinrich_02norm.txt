rîtest dû nû hinnen , der allerliebeste man , den nâch mînen sinnen ie dechein vrouwe nie gewan ? kumest dû mir niht schiere , sô verliuse ich mînen lîp ; den mohte in al der werelte got niemer mir vergelten , sprach daz minniclîche wîp . wole dir , geselle guote , daz ich ie bî dir gelac . dû wonest mir in dem muote , die naht und ouch den tac . dû zierest mîne sinne und bist mir dâr zuo holt . nû merkent , wie ich daz meine : als edel gesteine , swâ man daz leit in daz golt .