vile lieben vriunde verkiesen , daz ist schadelich ; swer sînen vriunt beheltet , daz ist lobelich . die site wile ich minnen . bite in , daz er mir holt sî , als er hier bevore was , und man in , waz wir redeten , dô ich in ze jungest sach . wes manest dû mich leides , mîn vile liebe liep ? unser zweier scheiden müeze ich geleben niet . verliuse ich dîne minne , sô lâze ich diu liute harte wole entstân , daz mîn vröuwede ist der minnest und alle ander verman .