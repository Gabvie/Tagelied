ich wile nû teilen , êr ich var , mîn varnte guot und eigenes vile , daz ieman durfe strîten dar , wan den ich ez hier bescheiden wile . al mîn ungelücke wile ich schaffen jenen , die sich hazzes unde nîdes gerne wænen , dâr zuo mîn unsælicheit . mîne swære haben die lügenære . mîn unsinnen schaffe ich den , die mit velsche minnen , den vrouwen nâch herzeliebe senendiu leit . nû bîtent , lâzent mich wider|komen , ich weiz der wîbe willen wole . ich hân eine mære von in vernomen , dâ mite ich manige erwerben sol . ich wile lîp und êre und al mîn heil verswern : wie kunde sich decheiniu mîn danne erwern ? nein ich ! weiz|got , swaz ich sage ! got der solte rihten , obe er wolte , über die sô sweren , daz in diu ougen ûz vuoren , daz si sich stiezen doch einest an dem tage .