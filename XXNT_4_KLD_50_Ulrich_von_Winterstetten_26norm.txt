winter , dîne kalte riefen kalte winde und ouch der snê , swaz die grüenes mügen begrîfen , des|ne gesihet man jârlanc mêr in sô wünniclîchem schîne . sehet , daz lâze ich allez sîn , wan ich lîde grôze pîne von der lieben vrouwen mîn . des wile diu reine gelouben kleine , wan si hât gemeinen gruoz mir gar verzigen unde lât mich senenter nôt ze pfande ligen . von welichen schulden muoz ich ez dulten alde wâ von hât si mir ire gruoz verseit ? daz|is|wâr ich bin es ungewon . solte ich wünschen mir ze heile dâr nâch als mîn wille stât , sô neme ich ze mînem teile vür swaz ieman guotes hât , daz diu reine in wîbes güete spreche liep , ich bin dir holt . sehet , daz vröuwete mîn gemüete baz danne al der Kriechen golt . des wile diu reine gelouben kleine , wan si hât gemeinen gruoz mir gar verzigen unde lât mich senenter nôt ze pfande ligen . von welichen schulden muoz ich ez dulten alde wâ von hât si mir ire gruoz verseit ? daz|is|wâr ich bin es ungewon . nieman ahte mir gên guote vröuwede und vröuwederîchen muot . vröuwede in edels mannes muote tuot im baz danne al sîn guot . würde mir ein lieplîche smieren von der vrouwen mîn bekant unde ein minniclîchez zwîren , daz næme ich vür tûsent lant . des wile diu reine gelouben kleine , wan si hât gemeinen gruoz mir gar verzigen unde lât mich senenter nôt ze pfande ligen . von welichen schulden muoz ich ez dulten alde wâ von hât si mir ire gruoz verseit ? daz|is|wâr ich bin es ungewon . unwert unde gar unmære , hiure unwerder danne vert bin ich der ich gerne wære gar vore allen dingen wert . si tuot niender dem gelîche sam si welle erhoeren mich : nû neme ich vür diutische rîche daz si baz bedehte sich . des wile diu reine gelouben kleine , wan si hât gemeinen gruoz mir gar verzigen unde lât mich senenter nôt ze pfande ligen . von welichen schulden muoz ich ez dulten alde wâ von hât si mir ire gruoz verseit ? daz|is|wâr ich bin es ungewon . vrouwe schoene minniclîche , vrouwe kiusche wolegezogen , vrouwe in güete vröuwedenrîche , wunsch hât an iu niht gelogen . ach solte ich iuch küssen tougen ( daz wâr unvergolten gelt ) an den munt und in diu ougen , daz neme ich vür al die werelt . des wile diu reine gelouben kleine , wan si hât gemeinen gruoz mir gar verzigen unde lât mich senenter nôt ze pfande ligen . von welichen schulden muoz ich ez dulten alde wâ von hât si mir ire gruoz verseit ? daz|is|wâr ich bin es ungewon .